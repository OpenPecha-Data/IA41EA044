༄༅།།བོད་ཀྱི་ནང་བསྟན་དཔེ་ཚོགས་ལྟེ་བ།།
Tibetan Buddhist Resource Center
Text Scan Input Form - Title Page
TBRC Volume Number
TBRC Work Number (W)
Title
4743
27497
ཤེས་བྱའི་ཁོག་དབུབས།་
shes bya spyi'i khog dbubs
Author
བློ་གྲོས་རྒྱལ་པོ།
blo gros rgyal po
Descriptor
Original Publication
bod kyi gso rig dpe rnying phyogs sgrig gangs ri dkar po'i phreng
ba;1
khreng tu'u
Place
Publisher
si khron mi rigs dpe skrun khang
2001
Date
Total Volumes
Current Volume (of Total)
Number of TBRC Introductory Pages
Number of Introductory Pages
Number of Text Pages
TBRC Scanning Information
18
385+5
scanned at m/s satluj infotech images, 63-f sujan singh park, new
delhi 110003, india for the tibetan buddhist resource center, 150
17th st., new york city, ny 10011, usa 2005



Sman pa rnams kyis mi ses su mi run baki ses bya spyiki khog dbubs /...
LC Control Number: 2003311777
Type of Material: Text (Book, Microform, Electronic, etc.)
Personal Name: Zur-mkhar Blo-gros-rgyal-po, b. 1508.
Main Title: Sman pa rnams kyis mi 'ses su mi run ba'i 'ses bya spyi'i khog dbubs / Zur-
mkhar Blo-gros-rgyal-pos mdzad.
Variant Title: Chinese colophon title: Zang yi xue shi zong lun
Published/Created: Che'eng-tu : Si-khron mi rigs dpe skrun khan : Si-khron 'Zin-chen 'Zin-hwa
dpe tshon khan gis brgyud tshon byas, 2001.
Description: 6,4,385 p. : col. ill. ; 21 cm.
ISBN: 754092487X
Summary: History of Tibetan medicine and its development.
Subjects: Medicine, Tibetan--History--Early works to 1800.
Series: Bod kyi gso rig dpe rñin phyogs sgrig gans ri dkar po'i phren ba : 1
LC Classification: R603.T5 B62 2001
Overseas Acq. No.: Ch-Tib-2003-311777; 21
Other System No.: (DLC) 2003311777
Repro./Stock No.: Library of Congress -- New Delhi Overseas Office RMBY16.50
Geog. Area Code: a-cc-ti
Quality Code: lcode



ཙས
:
མག
，
t
-
ཟ
•
༩། བོད་ཀྱི་ཐུག་ནི་རིགས་པེནྟིམ་སྤྱོག་བ་སྒྲིག་གངས་རི་དཀ༩ལོའི་སྤྲད་པ་
༄༅།།སྨན་པ་རྣམས་ཀྱིས་མི་ཤེས་སུ་མི་རུང་
བའི་ཤེས་བྱ་སྤྱིའི་ཁོག་དབུབས།
་
་ ་
*
ཟླ，
བསམ་
མ
， A v1. ，
：
ས་ * 3 }
་ ; ༣
ཨ་མ་
རོགས་
» ཟབ་
༩ ན ཎ ཏ :
ས
r
་ :་
» , ༣༠༠ཎ* 4
་ནས | ༈
མ་བ་ཁག ཞ-ཚལ བདས
༧ སྶ སྨནཾ ཝ, ་་་་
ས
མས མཚམནྟི་
་ ་
་ཀྱི་རྟ*
..
“.
R
ཝཱSTསམས་
༄༅། ལུས་།
ནད་
གཉེན་
རྟགས་ ཅན།



༄༅།སྨན་པ་རྣམས་ཀྱིས་མི་ཤེས་སུ་མི་རུང་
བའི་ཤེས་བྱ་སྤྱིའི་ཁོག་དབུབས།
ཟུར་མཁར་བློ་གྲོས་རྒྱལ་པོས་མཛད།
ཀ •t
=ཉམས་
་་
༽
་་་
,
ན་ -
.
w
་
14
--
-
ཆ་ ༼ རྟག
-...
8'
༤
ན་
༽ རོ 1ནང་
=
..
་
.
ས
=i བཀས་བབ་ །，



པx
ས8 * ཝ
༡༤ --
w
་བ་ བ
ས**
ན
- ས ས བ
མས་མ་་་་
= ཝ 4
ཅུ་
ཨ ''
ད།
|
• •
སྐ
བས 1
min=ཅིའཐཾ-sa-བ*དབ ་་''གལ་བའི་
༌་
+ '
-
-
...
，
༧ , མི་ནུ*
༄༅། །རྒྱ་ཆེན་ཐུགས་རྗེའི་ཀུན་གསལ་ཀློངས་ཡངས་ནས།།
མ ཁྱེན་བརྩེའི་དཀྱིལ་འཁོར་མ་ལུས་རབ་རྒྱས་ཤིང་།།
ཚད་མེད་ཐུགས་རྗེའི་སྣང་བ་འོད་ཟེར་ཅན།
སྨན་གྱི་བླ་མ་ཉིན་མོར་བྱེད་ལ་འདུད།།



ཕྱིན་
*
*
*
,
:
ཟླ
་་
མ
：
་
ཛ
༄༅། །གང་ལ་སྐྱབས་སོང་ཐུགས་རྗེའི་ཟླ་རིས་ཀྱིས།།
བློ་གྲོས་ཀུན་དའི་འཛུམ་དཀར་འབྱེད་པ་དང་།།
མི་ཤེས་མུན་པ་དྲུང་ནས་འབྱིན་མཛད་པ།།
གཡུ་ཐོག་ཟླ་བའི་དབང་པོར་ཕྱག་འཚལ་ལོ།།



*
Y
ནིའི་
པ་ས;
ར
པ་ ཀ
1•
*
ཨང་ཚབ་
དཙ་ ༧ ་༔ 。
g
*
*
5
༄༅། །རྒྱལ་བ་ཉིད་ལས་སྔོན་བྱང་ཆུབ་ཀྱང་རྒྱལ་སྲས་ཟླ་འོད་གཞོན་ནུའི་ཚུལ། །
གངས་ཅན་འགྲོ་ལ་བརྩེ་བས་གར་བསྒྱུར་དགེ་སློང་འཚོ་བྱེད་ཅེས་བྱ་བ། །
རྒྱལ་བས་ལུང་བསྟན་སྙིཊ་མའི་དུས་འདིར་ངེས་དོན་ཆོས་སྒྲ་ཆེར་སྒྲོཊ་པ། །
སྒམ་པོ་པ་ཞེས་ས་གསུམ་ཡོངས་གྲགས་སྟོན་པ་གཉིས་པ་དེ་ལ་འདུད།།



་
ན
༤:༩ པ :
=
་
s
;：
མ ་
*
་
༣
ད
ས
:
དས
，
གངfr:2v
.
་
.:
.：;
.
..་
: ...，
'
，,
༈
ལ་
ག
ཅ་འ..
»
.
.E
r
-
1
•
༥
༧
བ
ས
s:::འི་
..
ས་
བུ
1:|:
༼
.，
་
''ལཾ
.
མ
:
1:
ཏ་
•
• ་་
t
.
1
E
，
ཙ༌” ཀྱ་
) ང་
༄༅། །ཀུན་འདུས་རྒྱལ་བ་བླ་མའི་སྤྱན་སྔ་རུ།།
ཁས་བླངས་དམ་བཅས་སྲོག་གི་སྙིང་པོ་ཕུལ།།
སྒྲུབ་པོའི་སྐུ་དགྲ་སྒྲོལ་བར་མནའ་ཕུལ་བ།།
དམ་ཅན་བཀའ་སྲུང་སྡེ་དགུ་ལ་ཕྱག་འཚལ།།



དཔེ་སྐྲུན་གསལ་བཤད།
༄༅། །གངས་ཅན་བོད་ཀྱི་བཅུ་ཕྲག་རིག་པའི་གནས་ཀྱི་ཡ་གྱལ་
གཞན་རྗེས་སུ་འཛིན་པའི་གསོ་དཔྱད་སྨན་གྱི་རིག་པ་ནི་ཡོངས་་་་
གྲགས་ལྟར་ན་ལོ་ངོ་ཉིས་སྟོང་ལྷག་ཙམ་གྱི་ལོ་རྒྱུས་དང་ལྡན་ཞིང་།
མཐའ་བཞིའི་གསོ་དཔྱད་ཀུན་གྱི་སྙིང་པོ་གཅིག་ཏུ་འཁྱིལ་བའི་ནོར་
བུའི་རྒྱ་མཚོ་ལྟ་བུ་ཞིག་ཡིན། གངས་རིའི་ར་བས་བསྐོར་བའི་ཞིང་་་་
ཆེན་པོ་འདིར། སྔོན་བྱོན་མེས་པོའི་བཀའ་དྲིན་གྱི་མཐུ་ལ་བརྟེན་
ནས། གསོ་དཔྱད་སྐོར་གྱི་ཡིག་ཆ་དང་ཕྱག་ལེན་ཇི་སྙེད་པ་ཞིག་་་་་
བདག་ཅག་ཕྱི་རབས་རྣམས་ལ་བཞག་གནང་བ་ལས། དེ་དག་སོ་་་
སོར་ཕྱེ་སྟེ་བཤད་ན། ཕྱི་ཤེས་བྱ་གཞུང་གི་སྐོར། ནང་གདམས་པ་་་་
དོན་གྱི་སྐོར། གསང་བ་ལག་ལེན་དམར་ཁྲིད་ཀྱི་སྐོར། ཡང་གསང་་
ཉམས་མྱོང་ཐབས་ཀྱི་སྐོར་དང་བཞིར་འདུས་སོ། །
དེ་ལྟ་བུའི་གཞུང་དང་གདམས་ངག་སྐོར་གྱི་ཡིག་ཆ་གྲངས་ལས་
འདས་པ་ཞིག་བཞུགས་ཡོད་པ་ལས་ཉུང་ཤས་ཤིག་ཤིང་པར་དུ་་་་
བརྐོས་པའམ་ཉེ་བའི་ལོ་ཤས་ནང་པར་སྐྲུན་འགྲེམས་སྤེལ་བྱས་པ་་
ཕུད། དེ་བྱིངས་ཡིག་ཆ་ཕལ་མོ་ཆེ་ནི་དཔེ་རྒྱུན་ཤིན་ཏུ་དཀོན་པའི་་
ཡིག་རྙིང་བྲིས་མ་འབའ་ཞིག་ཡིན་མོད། འོན་ཀྱང་གཏོར་སྐྱོན་གྱི་་་
• 1 •



རླུང་རླབས་དྲག་པོ་མ་འཕེལ་བའི་དབུགས་རྒྱུན་མ་ཆད་ཙམ་དུ་་་་་
གནས་པ་ཤིན་ཏུ་རྩ་ཆེ་བའི་དཔེ་རྙིང་དེ་དག་ནི་མདོ་དབུས་ཁམས་
གསུམ་དུ་ལུང་ཁུག་སྒེར་དང་། ལས་ཁུངས་སམ་མི་སྒེར་ཁ་ཤས་ཀྱིས་
བདག་ཏུ་བཟུང་བ་ལས། བོད་ཀྱི་གསོ་དཔྱད་ཀྱི་གཞུང་ལ་སློབ་སྦྱོང་
དང་ཞིབ་འཇུག་བྱེད་མཁན་སྤོབས་པ་དང་ལྡན་པའི་བློ་གསལ་་་་་
གཞོན་ནུ་ལྷག་བསམ་དོན་གཉེར་ཅན་ཕལ་མོ་ཆེ་ཡིས་མཇལ་བའི་གོ་
སྐབས་དང་བྲལ་བས། བོད་ཀྱི་གསོ་དཔྱད་ལ་སློབ་གཉེར་དང་ཞིབ་་
འཇུག་བྱེད་རྒྱུར་གེགས་དང་དཀའ་ངལ་ཆེན་པོ་ཞིག་ཏུ་གྱུར་ཡོད།
ལྷག་པར་དུ་གསོ་དཔྱད་བསྟན་པ་སྤྱི་ལ་ལྷག་བསམ་དམན་པའི་
སྐྱེ་བོ་བླུན་པོ་འགའ་ཡིས་རང་དོན་འབའ་ཞིག་ཡིད་ལ་བརྣགས་ནས།
དཔེ་རྙིང་དེ་དག་བརྐུ་འཁྱེར་དང་སྦ་གསང་བྱས་དང་བྱེད་བཞིན་
ལགས་པས། ཡུན་རིང་ན་དཔེ་རྒྱུན་ཆད་པའི་ཉེན་ཁ་ཤིན་ཏུ་ཆེ་བ་་
ཡིན། །
དེས་ན་མི་རིགས་ཀྱི་རིག་གནས་ལ་སྲོག་ལྟར་བཙའ་བའི་ཡ་་་
རབས་གཞོན་ནུ་མིག་རྒྱང་རིང་ཞིང་ལྟ་བ་ཟབ་པ་རྣམས་ལ་འབད་
ཐབས་བྲལ་བའི་ཐུགས་ཕྲལ་གྱི་ཁུར་པོ་ལྕིད་པོས་ནོན་བཞིན་ཡོད་་་
པའི་གནས་ལུགས་དེ་དག་མཐོང་བཞིན་དང་ཤེས་བཞིན་ལ་གཡེལ་
ཆུང་བྱས་ན་བསྲུང་བ་ལ་ཁག་བསྙེལ་བའི་ཐེམ་སྤང་མའམ་བཀའ་རྒྱ་
མ་ཟེར་བ་ལྟ་བུ་བསད་པ་རང་ཡིན་པས་ཅི་སྟེ་རུང་།
• 2 •



གཞན་ཡང་། གནའ་རབས་ཀྱི་དཔེ་རྙིང་དེ་དག་ལག་བྲིས་མ་་་
འབའ་ཞིག་ཡིན་སྟབས་རྒྱ་ཁྱབ་ཆུང་བས་དཔེ་གཅིག་བརླག་ན་དཔེ་
རྒྱུན་ཆད་ལ་ཉེ་ཞིང་ཡིག་ནོར་དང་བསྡུས་ཡིག་མང་པོ་བྲིས་འདུག་
པས་ཞུས་དག་དང་ཚག་ཤོག་འབྲི་རྒྱུ་བཅས་ཚང་མ་དཀའ་ངལ་ཆེ་
ལ་རྙོག་སྒྲ་ཆེ་བ་ཞིག་ཀྱང་རེད། །
འོན་ཀྱང་འོས་འགན་ཡོད་པའི་རང་ཅག་རྣམས་ལ་ལོ་རྒྱུས་ཀྱིས་
སྤྲད་པའི་དུས་རབས་ཀྱི་ལས་འགན་ཡིན་པས་འཚོར་བསྡུ་དང་་་་
ལེགས་བསྒྲིགས་དཔེ་སྐྲུན་འགྲེམས་སྤེལ་བྱེད་རྒྱུ་ནི་དཀའ་ངལ་ཆེ་ལ་
གཟི་བརྗིད་ཀྱང་ཆེ་བས་གཡོལ་ཐབས་མེད་པའི་བྱ་བ་རླབས་པོ་ཆེ་
ཞིག་ཡིན་པར་གདོན་མི་ཟའོ། །
རྒྱུ་མཚན་དེ་དག་ལ་དམིགས་ནས། ངེད་རྣམས་ཀྱིས་《 བོད་ཀྱི་
གསོ་རིག་དཔེ་རྙིང་ཕྱོགས་བསྒྲིགས་གངས་རི་དཀར་པོའི་ཕྲེང་བ། »
ཞེས་པའི་དཔེ་ཚོགས་འདི་ཉིད་དཔེ་སྐྲུན་བྱེད་རྒྱུར་པོད་ཉི་ཤུ་ལྷག་
ཙམ་སྟ་གོན་བྱས་ཤིང༌། ཟི་ཁྲོན་མི་རིགས་དཔེ་སྐྲུན་ཁང་ནས་ཀྱང་
དཔེ་ཚོགས་འདི་ཉིད་དངོས་སུ་དཔེ་སྐྲུན་འགྲེམས་སྤེལ་བྱེད་རྒྱུའི་་་
དབུ་ཚུགས་པ་ཡིན།
དཔེ་ཚོགས་འདི་ཉིད་ཕྱོགས་བསྒྲིགས་དང་ཞུ་དག་དཔེ་སྐྲུན་་་
བྱེད་པའི་བརྒྱུད་རིམ་ནང་དུ་མཆོག་སྤྲུལ་ཨ་དཀོན་རིན་པོ་ཆེ་ནས་
ཡིག་རྙིང་མང་དག་ཅིག་འཚོལ་བསྡུ་གནང་བར་མ་ཟད། དཔེ་སྐྲུན་
• 3 •



བྱ་རྒྱུར་དཔལ་འབྱོར་གྱི་འགྲོ་གྲོན་ཡོངས་རྫོགས་བཏང་བ་སོགས་བླ་
ན་མེད་པའི་ཐུགས་ཁུར་དང་རྒྱབ་སྐྱོར་མཛད་གནང་བ་དང་། ཕྲན་
ནས་ཀྱང་ལོ་མང་རིང་དཀའ་བ་ཁྱད་དུ་བསད་ཅིང་ངལ་བ་དང་དུ་
བླངས་ཏེ་སྒེར་གྱི་འགྲོ་སོང་སོགས་ལ་མ་ལྟོས་པར་དཔེ་རྙིང་འཚོལ་
བསྡུ་དང་ཕྱོགས་བསྒྲིགས་ཞུ་དག་བཅས་ཀྱི་ལས་འགན་ཕྲག་ཐོག་ཏུ་
ཁུར་ནས་འབད་བརྩོན་ཞུས་པ་ཡིན། །
གཞན་ཡང་རིས་སུ་མ་ཆད་པའི་མཁན་པོ་དང་སྨན་པ་དགེ་་་་ ་
རྒན་སོགས་མཁས་དབང་མང་པོ་ཞིག་གདན་ཞུས་ཀྱིས་ཞུ་དག་བྱས་
ཏེ་མངོན་གསལ་དོད་པོས་ཐག་ཆོད་པའི་ཡིག་ནོར་རྣམས་སྔ་མའི་་
གཞུང་ལུགས་ཁག་ལ་ཁུངས་གཏུགས་ཏེ་བཅོས་པ་ལས་གདམ་ང་་་
དང་། སྨན་གྱི་བརྡ་ཆད་སོགས་དེ་བཞིན་ཁུངས་ལུང་མ་རྙེད་པའི་ཐེ་
ཚོམ་དང་བཅས་པ་རྣམས་རང་སོར་བཞག་ཡོད། ཤིན་ཏུ་དཀོན་་་་
པའི་དཔེ་རྙིང་ཁག་ཅིག་ལ་མ་དཔེ་གཅིག་ལས་མེད་སྟབས་ཡིག་ནོར་
དང་ཆད་ལྷག་མི་ཉུང་བ་ཡོད་པ་གདོན་མི་ཟ། དེ་བཞིན་ཡི་གེ་མི་་་
གསལ་བ་དང་བརྡ་མ་འཕྲོད་པ་དུས་ཐུང་འཕྲལ་སྒྲུབ་དགོས་པའི་་
རྐྱེན་ལས་ཞུ་དག་མཐར་ཕྱིན་པ་མ་བྱུང་བའི་རིགས་ལ་མཁྱེན་སྤྱན་
ཡངས་པའི་ཞིབ་འཇུག་པ་རྣམས་ཀྱིས་དུས་ཐོག་ཏུ་དག་ཐེར་གནང་
སྟེ་ཟི་ཁྲོན་མི་རིགས་དཔེ་སྐྲུན་ཁང་ལ་འབྲེལ་བ་བཀའ་སློབ་ཡོད་པ་
ཞུ།
• 4，



བསྒྲིགས་ལུགས་ཀྱི་ཐད་བསྐྱར་ཟློས་དང་ཁ་སྐོང་གང་ཡང་མ་་
བྱས་པར་དཔེ་རྙིང་སོ་སོའི་གཞུང་གི་ཁྱད་ཆོས་ལྟར་རང་སོར་བཞག་
ནས་འཚོལ་བདེའི་དཀར་ཆགས་དང་མཇུག་ཏུ་སོ་སོའི་ཞུས་དག་་་
བྱས་ཚུལ་ཕྲན་བུ་ཙམ་བཀོད་ཡོད།
མདུན་ཤོག་རི་མོ་(ལུས་ནད་གཉེན་པོའི་རྟགས་ཅན་)ཞེས་པ་
འདིས་ནི་རྒྱུད་ཀྱི་དངོས་བསྟན་ལྟར་ལུས་ནད་གཉེན་པོའི་འབྲེལ་པ་
མཚོན་ཕྱིར་ཁྲོ་རུ་དགོན་བོད་སྨན་ཁང་གིས་ལག་ལེན་སླ་བཅོས་དང་
རྫུན་བཟོ་མིན་པ་ངོ་སྤྲོད་ཞུ་ཕྱིར་ལས་རྟགས་སུ་མཁས་མཆོག་ཚེ་
རྣམ་རིན་པོ་ཆེའི་ཞལ་བཀོད་ལྟར་བྲིས་པའོ། ། །
དཔེ་ཚོགས་འདི་ཉིད་ཕྱོགས་བསྒྲིགས་བྱས་པའི་ཐོག་མཐའ་་་
ཀུན་ཏུ་གངས་ཅན་མཁས་པའི་ཁྱུ་མཆོག་མཁན་ཚེ་རྣམ་རིན་པོ་ཆེ་
ནས་དགྱེས་ཚོར་ཆེན་པོའི་ཞལ་བཀོད་ལྷུག་པར་བསྩལ་ཞིང་། དེ་་་
མིན་གསོ་དཔྱད་སྨན་གྱི་རིག་པ་ལ་རང་བྱན་ཆུད་པའི་མཁས་པ་དུ་
མ་དང༌། རིག་པ་འདི་ལ་ལྷག་བསམ་རྣམ་པར་དག་པའི་འཚོ་བྱེད་
དུ་མ་སྡེ་དགེ་བོད་སྨན་ཁང་གཞན་ཡང་འབྲེལ་ཡོད་ལས་ཁུངས་དང་
དབུ་ཁྲིད་ཚན་པ་ཁག་ནས་དཔེ་རྙིང་མཁོ་འདོན་དང་ཞུ་དག་ལེགས་
སྒྲིག་བཅས་ཀྱི་བྱ་བར་རོགས་རམ་གནང་བ་ལ་ཕྲན་གྱིས་སྙིང་ཐག་
པ་ནས་ཐུགས་རྗེ་ཆེ་ཞུ་རྒྱུ་ཡིན།
• 5 •



སླར་སྨྲས་པ།
དེ་ལྟར་བསྐྲུན་པའི་བསོད་ནམས་དཔག་མེད་དང་། །
རྣམ་དཀར་དགེ་བའི་གཡུར་འབྲས་ཏིལ་འབྲུ་ཙམ། །
གང་མཆིས་སྲིད་གསུམ་ཞི་བ་ཆེན་པོའི་ཀློང་། །
བདེ་བའི་རྒྱ་མཚོའི་དཔལ་ལ་སྤྱོད་གྱུར་ཅིག །
ཛཡནྟུ །
མདོ་ཁམས་ས་ཡི་ཐིག་ལེ་ཆབ་འཁྱིལ་དགའ་བའི་ཚལ་ནས།
དཔལ་ཁྲོ་ཕུའི་རུ་དགོན་ཐེག་མཆོག་དར་རྒྱས་གླིང་གི་སྤྲུལ་མིང་པ།
ཀླུ་སྒྲུབ་རྒྱ་མཚོ་ནས།
༢༠༠༠ལོའི་ཟླ་༦པའི་ཚེས་༡༦ལ།
• 6 •



དཀར ཆག
...... ..• (1)
•-• •
(7)
•..•
•
• •• • • • •• • (7)
.........• (9）
• • (10）
སྔོན་འགྲོ།.....
ཕྱི་གནོད་པར་བྱེད་པའི་རྐྱེན། ................
འཇིག་རྟེན་གྱི་ཁམས་སྤྱིར་བཤད་པ། ...........
མི་མཇེད་འཇིག་རྟེན་གྱི་ཁམས་བྱེ་བྲག་ཏུ་བཤད་པ། .........
ཐེག་ཆེན་ཐུན་མོང་མ་ཡིན་པའི་ལུགས། .....…... ........
ཐུན་མོང་པའི་ལུགས། ........
ཆགས་པའི་བསྐལ་པ་བཤད་པ།
རྟེན་འོག་གཞི་བཤད་པ། .......…..…..
དེ་དག་ལ་བརྟེན་པ་བཤད་པ། ......…..
བ......... (14)
གནས་པའི་བསྐལ་པ་བཤད་པ། ......….….…....
•བ་བ• (12)
བ བ བ བ བ བ བ • (12)
ཟབ་བ• • • ཟ• • (12）
•་བབ• • (25)
-,-..
.---བབ..-a=བ།
..........................................• (27)
བ བ བ•བ• • (29)
••བ བ•བ བ• • (30）
ཞར་བྱུང་དག་པའི་འཇིག་རྟེན་བཤད་པ། ......
ནང་གནོད་བྱ་ཁམས་ཀྱི་རང་བཞིན། .....
ཁམས་ཇི་ལྟར་གྲུབ་པའི་ཚུལ་བསྟན་པ། ....…...
ཁམས་དེ་ལྡན་སེམས་ཅན་བཤད་པ། ....…..….…....
ཆགས་ཚུལ་གྱི་སྒོ་ནས་མདོར་བསྟན་པ། ......
བ བབ• .....• (30)
བབ• •-• • • (31)
བ......• (31)
• 1 •



...........(73)
........................(73)
གནས་ཚུལ་གྱི་སྒོ་ནས་རྒྱས་པར་བཤད་པ། ...…................…............ (34）
སེམས་ཅན་དེ་དག་གི་སྐྱེ་གནས་ཀྱི་ཁྱད་པར་བཤད་པ། ......……......(71)
གཞན་གསོ་བྱེད་ཐབས་ཀྱི་གནས་བཤད་པ།....…...…....(73)
དང་པོ་གང་དུ་བྱུང་བ། ....…..…...
བསྟན་པ་སྤྱི་ཡི་བྱུང་ཚུལ། .....
བསྐལ་བཟང་སངས་རྒྱས་སྤྱིའི་བྱུང་ཚུལ། ........…................…..…... (73)
བྱེ་བྲག་ཏུ་རང་ཅག་རྣམས་ཀྱི་སྟོན་པ་ཇི་ལྟར་བྱོན་པ། ...... (81)
བྱང་ཆུབ་ཀྱི་མཆོག་ཏུ་ཐུགས་བསྐྱེད་ཚུལ། ....... .......................(81)
བར་དུ་ཚོགས་བསགས་ཚུལ།
.........…........... (82)
བར་དུ་གཅོད་པའི་བདུད་བཏུལ་བའི་ཚུལ།
སྟོན་པའི་མཛད་པ་སྤྱིར་བཤད་པ།…...…..…..
ཆོས་ཀྱི་འཁོར་ལོ་བྱེ་བྲག་ཏུ་བཤད་པ། ......
སྡུད་པ་པོས་བསྟན་པ་བསྡུས་ཚུལ། .........
བསྡུས་པའི་བསྟན་པ་དེ་གནས་ཚུལ། .....…......
བསྟན་པའི་ངོས་འཛིན། ...............
སྟོན་པ་ཉིད་ཀྱིས་གང་ལྟར་གསུང་པ། ....…............
བསྟན་འཛིན་རྣམས་ཀྱི་ཇི་ལྟར་བཀྲལ་ཚུལ། ...........….…..…...(141)
བསྟན་པ་དེ་ཇི་སྲིད་གནས་པའི་ཡུན། .....................…....…....(146）
བསྟན་འཛིན་རྣམས་ཀྱི་བསྟན་པ་འཛིན་ཚུལ། .........…..........(147)
• • ••• (86)
•• ••• • • (86)
བ༠ ......... (122)
..བབ•བ• • • ( 123)
•....... བ•• (127)
• • • •.• •.• (127)
•བ བ བ.....(128)
• (147)
• 2 •



ཐབ• ••བ བབ•(148）
བ•བ་བ• •བ• (153）
...........• (153）
• • ( 155)
• ••••••••• ••• •
•
169)
བ་བ• • (171）
• (174）
བསྟན་པ་དེ་ཇི་ལྟར་ནུབ་པའི་ཚུལ། ........
དགོས་སུ་གསོ་བ་རིག་པའི་བྱུང་ཚུལ་བཤད་པ། •.......….........(153)
ལྷ་ཡུལ་དུ་བྱུང་ཚུལ་བཤད་པ། .........….
གཞན་གྱི་འདོད་པ་འགོད་པ།....…......….....
དེ་ལ་བརྒལ་ཞིང་བརྟག་པ། ..............
འཐད་ལྡན་གྱི་སྒྲུབ་བྱེད་འགོད་པ། ......…..….
མི་ཡུལ་དུ་ཇི་ལྟར་བྱུང་བའི་ཚུལ། .......
བར་དུ་ཇི་ལྟར་དར་བའི་ཚུལ་བཤད་པ། ...........
སངས་རྒྱས་ལ་བརྟེན་ནས་དར་ཚུལ། ..................................(174)
གཞན་ལ་བརྟེན་ནས་དར་བའི་ཚུལ།
....................................(188)
དེ་ལས་ཕྱོགས་གཞན་དུ་དར་ཚུལ། ...............
རྒྱ་ནག་ཏུ་འཕེལ་ཚུལ། ...……...….........
བོད་དུ་བསྟན་པ་དར་ཚུལ། .....…....…..
སྒོས་སུ་བོད་གངས་ཅན་དུ་གསོ་རིག་དར་ཚུལ། .............(246)
གཞན་ལུགས་འགོད་པ།............
..................•(246)
དེ་ལ་གནོད་བྱེད་བསྟན་པ། .......…......
ཁུངས་ཐུབ་ཀྱི་སྒྲུབ་བྱེད་འགོད་པ། ............
སྔ་འགྱུར་སོགས་གསོ་དཔྱད་རྙིང་མའི་སྐོར། ...................（287)
ཕྱི་འགྱུར་སོགས་གསོ་དཔྱད་གསར་མའི་སྐོར། ..........…..…..…..(800）
•......(219）
• • • བ བ བ བ བ • (219)
...........• (221)
• ••• •• (276)
••• (287)
བ• (287)
• 3 •



ཐ་མར་ཉམས་སུ་བླངས་བའི་རིམ་པ་བཤད་པ། .....…........…...(322)
མི་ཤེས་པ་ཤེས་པར་བྱེད་པ་ཐོས་བསམ་སྒོམ་གསུམ། ..….........…..…...... (322)
མ་ཐོས་པ་ཐོས་པར་བྱེད་པ། ..............
བ• •• • ••• (323)
ཐོས་པའི་སྒོ་བཙལ་བ། ...............
• •....• (323)
ཐོས་པའི་ལམ་བསྟན་པ། .................…..…...........................(341）
ཐོས་པའི་ལམ་ལ་ཇི་ལྟར་འཇུག་ཚུལ། .....…......
དེ་དག་ཀུན་གྱི་ཕན་ཡོན་བསྟན་པ། .......…........ -• • • • •• (373)
བསམ་པའི་ཚུལ་བཤད་པ། ...................
དེའི་དོན་ཇི་ལྟར་སྒོམ་པའི་ཚུལ་བཤད་པ།
...... ...(384)
...... (350）
，
.
.
.
-
。
。
。
。
。
。
。
•...........• (376)
........་



E
བུ
༄༅། །གང་དག་བྱང་ཆུབ་སེམས་དཔའི་སྤྱད་པ་སྤྱོད་པར་འདོད་པའི་སྨན་པ་
རྣམས་ཀྱིས་མི་ཤེས་སུ་མི་རུང་བའི་ཕྱི་ནང་གཞན་གསུམ་གྱིས་རྣམ་བཞག་
ཤེས་བྱ་སྤྱིའི་ཁོག་དབུབ་པ་གཏན་པ་མེད་པའི་མཆོད་སྦྱིན་གྱི་སྒོ་
འཕར་ཡངས་པོ་ཞེས་བྱ་བ་བཞུགས་སོ། །
ཟུར་མཁར་བློ་གྲོས་རྒྱལ་པོས་མཛད།



༄༅། །གང་དག་བྱང་ཆུབ་སེམས་དཔའི་སྤྱད་པ་སྤྱོད་པར་འདོད་པའི་་་་་
སྨན་པ་རྣམས་ཀྱིས་མི་ཤེས་སུ་མི་རུང་བའི་ཕྱི་ནང་གཞན་གསུམ་གྱི་རྣམ་གཞག་
ཤེས་བྱ་སྤྱིའི་ཁོག་དབུབ་པ་གཏན་པ་མེད་པའི་མཆོད་སྦྱིན་གྱི་སྒོ་འཕར་ཡངས་
པོ་ཞེས་བྱ་བ། གཞལ་བྱའི་གནས་ལ་ལྐོག་ཏུ་མ་གྱུར་པ་ཕྲ་མོ་ཙམ་ཡང་མི་མངའ་
བར། མཚན་ཙམ་ཉིད་ཀྱིས་ཀྱང་འགྲོ་བ་དུ་མའི་དབུགས་དབྱུང་བར་མཛད་པ།
ཐམས་ཅད་མཁྱེན་པ་སྨན་པའི་རྒྱལ་པོ་ཞེས་སྲིད་པ་གསུམ་ན་གྲགས་ཤིང་་་་་་་
བདག་ཅག་རྣམས་ཀྱི་སྟོན་པ་གཅིག་པོ་དེའི་ཞབས་རྡུལ་དྲི་མ་མེད་པ་ལ་གུས་་་་
པས་ཕྱག་འཚལ་ལོ། ། །
གང་ཡང་འདི་ན་འཛུམ་ཟེར་འོད་ཀྱིས་མེ་ཏོག་མཚོན་ནི་བཟུང་བྱས་ནས།།
ལུས་མེད་ཉིད་ལ་རྩེད་དགར་རོལ་ཞིང་རིམ་གྱིས་འགྲོ་ལ་འཕེན་བྱེད་ན། །
བྱམས་པའི་གོ་ཆ་སྙིང་ལ་འགོད་པའི་དམ་བཅའ་མཁན་དེ་གང་དུ་སོང་། །དེ་་
ཕྱིར་ཉི་མའི་རིགས་ལས་འཁྲུངས་པའི་སྣ་ཚོགས་གཟུགས་དེས་སྲུང་མཛད་ཤོག །
དཔྱིད་ནི་དང་པོར་རྩོམ་པའི་དུས་ཀྱི་སྦྲང་རྩིའི་བརྟུལ་ཞུགས་སྦྲང་རྩིས་ངོམས་་
པའི་གླུ་དབྱངས་གསར་དུ་སྒྲོགས་པ་ལ། །ཅི་སྟེ་དགའ་བའི་སྙེ་མ་གཡོ་ཞིང་རི་་
དྭགས་ལྟ་བུར་ཟིམ་ཟེར་དང་བཅས་ཡིད་རབ་གཏོད་ལ་སུ་མི་གུས། །འཕན་་་་་
ཟོལ་མེད་པའི་མཆོག་གི་སྙིང་པོ་རང་རང་ཡིད་མཁར་བརྒྱ་བྱིན་གཞུ་འདྲ་ཨོ་་་
ཡིག་གིས་ཀྱང་མཚན་ནོ་ལོ། །ཐོག་མཐའ་བར་དུ་བདུད་རྩི་བས་ཀྱང་མཉེས་་་་་
གཤིན་དེ་ནི་དགེ་ལེགས་རྒྱུ་ཡིན་མ་རྣམས་རྙོག་པ་ཞི་གྱུར་ཅིག །སྣ་ཚོགས་སྨན་
གྱི་དྲི་བཞོན་གསར་པ་དལ་བུ་དལ་བུས་ལྡང་བར་བྱེད་པའི་མ་ལ་ཡ་ཚལ་ཡན་་
• 3.



ལག་བརྒྱད་ཀྱི་དལ་འགྲོ་གྱ་གྱུར་འཁོར་བ་འདིས། །རང་དབང་འཕྲོག་པའི་ཡིད་
ཅན་མ་རྣམས་མེ་ཏོག་འཕེན་པའི་རྩེད་འཇོས་འཚོ་བོ་ཡིད་སྲུབས་ལ་ཡང་་་་་་
འཇིགས་པ་སྟེར་བའི་གྲུབ་པ་དྲང་སྲོང་རིག་འཛིན་ལྷ། །བརྩེ་བྲལ་མིན་ནམ་་་་
འོན་ཏེ་ཁྱོད་ལ་བྱམས་པའི་ཆུ་རིས་ཅུང་ཟད་མངའ་ན་ལུས་སྐྱེས་ལང་ལོང་གཡོ་
བ་འདི་གཟིགས་གཤིན་རྗེའི་སོར་རིས་བཟློག་ཏུ་གསོལ། །འཇིག་རྟེན་དུ་ནི་བྱང་
ཆུབ་སེམས་དཔའི་སྤྱོད་པ་ཡིད་འོང་ལུས་ཕྲ་སྤྱོད་ལ་བདག་ཅག་དད། །དེ་ཕྱིར་
མཐའ་དག་སྙན་ངག་ལམ་ནས་མཁས་པའི་རྣམ་ཐར་སྒོ་མོ་འབྱེད་ལ་འདྲིས་་་་
གྱུར་པས། །རིག་པའི་གནས་ཕྲན་རེ་རེས་ཀྱང་ནི་སྡེ་བཞི་ཡིད་ཀྱི་ཤིང་རྟ་གསར་
དུ་འདྲེན་ནུས་ན། །ཡོངས་རྫོགས་འདོད་འཇོའི་བ་མོ་དང་འདྲའི་དགེ་ལེགས་་་
ཀུན་འདུས་གསལ་བར་བརྗོད་ལ་སྨོས་ཅི་དགོས། །དྲི་བཞོན་རྒྱས་པའི་ནགས་་་
ཀླུང་ཡངས་པོར་དྲང་སྲོང་ཀློག་པས་མི་ངལ་བ། །རྟག་ཏུ་ཐོས་པའི་ནེ་ཙོས་ཀྱང་
ནི་རིག་བྱེད་སྒྲོགས་པ་དེ་ལྟ་ན། །ལན་མང་གོམས་པའི་འཁོར་ལོའི་ཤུགས་་་་
འཆང་སྙན་པར་བརྗོད་མཁས་ངང་པའི་བུ། །རིག་པར་སྨྲ་བའི་ཆུ་གཏེར་་་་་
འཇིངས་སུ་བདེ་བར་འཇུག་ལ་སྲེད་ལྡན་གྱུར། ། །
ཞེས་བྱ་བ་ལས་ཉེ་བར་བརྩམས་ནས་གང་སུ་དག་འཇིག་རྟེན་གྱི་ཁམས་
འདིར་མཁས་བླུན་བདེ་སྡུག་གི་གནས་ཚུལ་ནི་གཅིག་ཏུ་མ་ངེས་པ་འདི་སྙེད་་་་
ཅིག་སྣང་ལ། དེ་ལས་མཁས་པ་དང་བླུན་པོའི་བྱེད་པ་པོ་ནི་གང་བདེ་བ་དང་་་་
སྡུག་བསྔལ་གྱི་རྒྱུ་ནི་ཅི། བླང་བ་དང་དོར་བར་བྱ་བའི་ཐབས་ཀྱང་ཡོད་པའམ་
འོན་ཏེ་མེད་པ་ཞིག་ཡིན་ཞེས་རྣམ་པར་དཔྱོད་པ་དག་ཡོད་པས། དེ་ལ་རེ་ཞིག་
• 4 •



དང་པོར་མཁས་པར་བྱ་བའི་གཞི་ཡིན་ཞིང་བདེ་བའི་ཐབས་སུའང་འགྲོ་ལ། དེ་
ལས་ཟློག་པ་དག་གིས་མི་མཐུན་ཕྱོགས་སུ་ངང་གིས་འགྱུར་བའི་གཙུག་ལག་་་་
རིག་པའི་གནས་ལྔ་ཞེས་བྱ་བ་མཁས་པ་ནས་བྱིས་པའི་སྐྱེ་བོའི་བར་གྱིས་གླེང་་་་
བར་བྱེད་པ་དག་ཡོད་པས་དེ་བཤད་པར་འདོད་དོ། །དེའང་དང་པོ་ནི། སངས་
རྒྱས་རྣམས་ཀྱི་ཁྱད་པར་གྱི་ཆོས་རང་ཉིད་ཀྱིས་བགྲོད་པར་བྱ་བའི་ལམ་གྱི་་་་་
རྣམས་པ་ཀུན་ཤེས་པའི་རིག་པ་ཡིན་ལ། ལྷག་མ་བཞི་པོ་ནི་ཕྱི་རོལ་པ་དང་ཐུན་
མོང་གི་རིག་པ་ཡིན་པས་དེ་ལྟ་བུའི་དོན་དང་མི་ལྡན་པ་ཁོ་ནའོ། །ཞེས་ཤེས་་་་་
པར་བྱའོ། །འོན་ཀྱང་བྱང་ཆུབ་སེམས་དཔའམ་བདག་དང་གཞན་གྱི་འགྲོ་བ་མ་
ལུས་པའི་ཁུར་བཞེས་པ་རྣམས་ཀྱིས་བསླབ་པར་བྱ་བའི་གནས་མིན་པ་ནི་་་་་
འགའ་ཡང་ཡོད་པ་མ་ཡིན་ཏེ། བྱང་ཆུབ་སེམས་དཔའི་སྤྱོད་པ་ལ་འཇུག་པ་ལས།
རྒྱལ་སྲས་རྣམས་ཀྱིས་མི་བསླབ་པའི། །དངོས་དེ་གང་ཡང་ཡོད་མ་ཡིན། །དེ་
ལྟར་གནས་པའི་མཁས་པ་ལ། །བསོད་ནམས་མི་འགྱུར་གང་ཡང་མེད། །ཅེས་་་
གསུངས་སོ། །དེའི་ཕྱིར་གང་དག་ཚིག་དང་དོན་གྱི་ཆ་ལ་འཁྲུལ་པར་སྤྱོད་པ་་་
རྣམས་ཚར་འབྱིན་པའི་སླད་དུ་གནས་བར་པ་གཉིས་དང་། དབུལ་ཞིང་ཉམ་་་
ཐག་པའི་གང་ཟག་རྗེས་སུ་འཛིན་པའི་ཆེད་དུ་ཕྱི་མ་གཉིས་དཔྱིས་ཕྱིན་པར་་་་
བསླབས་ནས་ཚུལ་བཞིན་ཉམས་སུ་བླང་དགོས་པར་མདོ་རྒྱུད་བསྟན་བཅོས་དུ་
མ་ནས་གསུངས་ཤིང་། ཕྱི་རོལ་པའི་གཞུང་ལུགས་རྣམས་ཀྱང་ཐབས་སྙིང་རྗེ་་་
དང་ཤེས་རབ་སྟོང་པ་ཉིད་ཀྱིས་ཟིན་ན་ཐམས་ཅད་མཁྱེན་པའི་དངོས་ཀྱི་རྒྱུར་
འགྱུར་བ་ནི་ཐེག་པ་ཆེན་པོའི་ངེས་པ་ཉིད་ཡིན་ན་གཞན་དག་ལྟ་སྨོས་ཀྱང་ཅི་་
• 5 •



ཞིག་དགོས། སྨན་པས་ཟས་སུ་སྒྲོ་བཏགས་ནས། །སྨན་གྱིས་ནད་ཆེན་གསོ་བ་་་
ལྟར། །འཇིག་རྟེན་ལུགས་ཀྱི་རྗེས་འབྲངས་ནས། །བདག་གིས་དམ་པའི་ཚུལ་་་
འདི་བཤད། །ཅེས་པ་ལྟར། རིག་བྱེད་ལུགས་ཀྱི་རྗེས་འབྲངས་ནས། །བདག་་་་་
གིས་བྱང་ཆུབ་སྤྱོད་འདི་བཤད། །ཅེས་པའི་དོན་ངེས་པར་བྱས་ནས་འཇུག་་་་
དགོས་པ་ལས། དེའང་འཇིག་རྟེན་པ་དག་མི་བརྒྱུད་ལྷ་དང་ཆུ་མགོ་གངས་ལ་་
ཐུག་གམ་མ་ཐུག་ཅེས་ཟེར་བ་དང་། བླ་མ་རྣམས་ཡིད་ཆེས་ཤིང་ཁུངས་བཙུན་
པར་བྱེད་པ་བླ་མ་བརྒྱུད་པའི་ལོ་རྒྱུས་དང་གདམས་པ་དངོས་སོ་ཞེས་གླེང་བ་་་
ལྟར། འདིར་ཡང་ཐམས་ཅད་མཁྱེན་པ་དོན་དུ་གཉེར་བ་རྣམས་ཀྱིས་ཤེས་པར་
བྱ་བ་རིག་པའི་གནས་ནི་རྣམ་པ་ལྔ་ཉིད་ཡོད་པར་གསུངས་པའི་ཡ་གྱལ་དུ་གྱུར་
པ་གསོ་བ་རིག་པ་དག་ལའང་རིག་གནས་གཞན་མ་ལྟར་འཆད་ཐབས་ཀྱི་ཡན་
ལག་ལུང་རིགས་ཀྱི་གྲུབ་པ་དང་། འདི་ཁོ་ནའི་ལམ་རང་རྐང་ལ་བརྟེན་ནས་་་་
མངོན་པར་རྫོགས་པ་འཚང་རྒྱ་བའི་ཐབས་དང་ལྡན་པའམ་འོན་ཏེ་མི་ལྡན་པ་
ཞིག་གམ་སྙམ་པའི་ཁ་ན་མ་ཐོ་བ་སྤོང་བ་དང་། རྣམ་མཁྱེན་དུ་བགྲོད་ཚུལ་ཚང་
ལ་མ་ནོར་བའི་ལམ་གྱི་གཞུང་ཤིང་ཇི་ལྟར་ཉམས་སུ་བླང་བའི་རིམ་པ་མི་ཤེས་་
པ་ཤེས་པར་བྱ་བའི་སླད་དུ། སྨན་པ་སྔ་མ་དག་གིས། ཕྱི་ཤེས་བྱ་གཞུང་གི་སྐོར།
ནང་གདམས་པ་ཐབས་ཀྱི་སྐོར། གསང་བ་ལག་ལེན་སྨར་ཁྲིད་ཀྱི་སྐོར། ཡང་་་
གསང་མྱོང་བ་གནད་ཀྱི་སྐོར་ལ་མཁས་པ་སྟེ་མཁས་པའི་གདེངས་ཚད་བཞི་་་་
དང་ལྡན་པ་དགོས་སོ་ཞེས་འདོད་པ་ལྟར་འདིར་ཡང་། ཇི་ལྟར་ཕྱི་རོལ་ཇི་་་་
བཞིན་ནང་། །ནང་བཞིན་ཕྱི་རོལ་དག་ཀྱང་གནས། །ཞེས་དང་། ཕྱི་རོལ་ཇི་་་་
• 6 •



བཞིན་ནང་དེ་བཞིན། །ཞེས་སོགས་རྒྱུད་སྡེ་རྣམས་ལས་འབྱུང་བ་དང་སྒོ་་་་
མཚུངས་པར་སྨན་དཔྱད་རང་དུའང་། དེ་ལ་དགུན་ཟླ་ཐ་ཆུང་ལ་སོགས་པ། །
ཉི་མ་བྱང་དུ་འགྲོ་བའི་དུས་ཀྱི་ཚེ། །ཞེས་སོགས་ཀྱི་ཕྱིའི་རྐྱེན་དང་། ས་མེད་མི་་
གྲུབ་ཆུ་མེད་སྡུད་མི་ནུས། །ཞེས་སོགས་ཀྱི་ནང་གི་ཁམས་དང་ཚེ་རིང་བར་་་་་
འདོད་པའི་གང་ཟག་གིས་གསོ་བ་རིག་པའི་མན་ངག་ལ་བསླབ་པར་བྱའོ། །
ཞེས་སོགས་ཀྱིས་གཞན་གསོ་བྱེད་ཀྱི་ཐབས་ཏེ། ཕྱི་ནང་གཞན་གསུམ་ཞེས་ཐེག་
པ་ཐུན་མོང་བའི་དབང་དུ་བྱས་ནས་གསོ་བ་རིག་པའི་དོན་ཐམས་ཅད་ཀྱང་་་་་
འདི་ལྟར་ཤེས་ཤིང་ཉམས་སུ་བླང་དགོས་པ་ཡིན་ནོ། ། །
ཕྱི་གནོད་པར་བྱེད་པའི་རྐྱེན།
འདི་ལ་གསུམ། ཕྱི་གནོད་པར་བྱེད་པའི་རྐྱེན། ནང་གནོད་བྱ་ཁམས།
གཞན་གསོ་བར་བྱེད་པའི་ཐབས་བཤད་པའོ། །དང་པོ་ཕྱི་གནོད་བྱེད་ཀྱི་རྐྱེན་
བཤད་པ་ལ་གསུམ་སྟེ། འཇིག་རྟེན་གྱི་ཁམས་སྤྱིར་བཤད་པ། མི་མཇེད་ཀྱི་་་་
འཇིག་རྟེན་བྱེ་བྲག་ཏུ་བཤད་པ། ཞར་བྱུང་དུ་དག་པའི་འཇིག་རྟེན་བཤད་པའོ། །
དང་པོ་ལ་བཞི་སྟེ། གང་ལ་གནས་པའི་ཚུལ། ཇི་ལྟར་གནས་པའི་དབྱིབས། དེ་
དག་གི་ངེས་ཚིག སོ་སོའི་ཁྱད་པར་བཤད་པའོ། ། །
དང་པོ་ནི། སངས་རྒྱས་ཕལ་པོ་ཆེ་ལས། ཞིང་རྣམས་རྒྱ་མཚོ་ལ་ལ་དྲི་མེད་
འོད་ཅན་ནམ་མཁའི་དབྱིངས་ལ་གནས། །སྣང་བའི་སྙིང་པོའི་འོད་ཅན་ནོར་་་
བུའི་རྒྱ་མཚོ་དག་ལ་ལེགས་པར་གནས། །ཞིང་རྣམས་རྒྱ་མཚོ་མཐའ་དང་དབུས་
མེད་རྒྱ་ཆེན་པད་མའི་རྒྱ་མཚོ་དག་ལ་གནས། །ཞིང་རྣམས་རྒྱ་མཚོའི་དབྱིངས་་
.7 •



ར
རྣམས་ལ་ལ་སངས་རྒྱས་བྱིན་ལ་གནས། །ཞེས་པ་ལྟར་འབྱུང་བ་ཆེན་པོ་བཞི་་་་
དང་། སེམས་ཅན་སྤྱི་མཐུན་གྱི་ལས་དང་། སངས་རྒྱས་རྣམས་ཀྱི་བྱིན་རླབས་
ལས་ཀྱང་གྲུབ་ལ། ནམ་མཁས་ཀྱང་བརྟེན་པའི་གཞི་བྱེད་པར་བཤད་དོ། །
གཉིས་པ། ཇི་ལྟར་གནས་པའི་དབྱིབས་ཀྱང་དེ་ཉིད་ལས། ཕྱོགས་རྣམས་
ཀུན་ན་ཞིང་རྣམས་རྒྱ་མཚོ་སྣང་། །ལ་ལ་ཟླུམ་བུ་ལ་ལ་ཟུར་གསུམ་སྟེ། །དེ་དག་
ལ་ལ་ཕྱོགས་ན་གྲུ་བཞིར་གནས། །ནོར་བུ་པད་མ་འཁོར་ལོ་ཡན་ལག་བརྒྱད། །
ཀུན་ཀྱང་ལས་རྣམས་རྒྱ་མཚོས་རྣམ་པར་བྲིས། །ཞེས་སོ། ། །
གསུམ་པ་དེ་དག་གི་ངེས་ཚིག་ནི་ལོ་ཀ་ཞེས་པའི་སྒྲ་ལ་བརྟེན་ནས་དུས་་་
དུས་སུ་འཇིག་ཅིང་མི་གནས་པ་དང་། སེམས་ཅན་རྣམས་བརྟེན་པའི་གནས་་་
ཡིན་པས་ན་སྣོད་ཀྱི་འཇིག་རྟེན་ཅེས་བྱའོ། ། །
བཞི་པ་སོ་སོའི་ཁྱད་པར་ལ་ལྔ་སྟེ། རྒྱའི་ཁྱད་པར། ཡུན་གྱི་ཁྱད་པར། རྒྱན་
གྱི་ཁྱད་པར། འོད་ཀྱི་ཁྱད་པར། དེ་རྣམས་ཀྱི་དོན་བསྡུ་བའོ། །
དང་པོ་ནི། བཟང་པོ་སྤྱོད་པ་ལས། ནམ་མཁའི་མཐའ་གཏུགས་གྱུར་པ་ཇི་
ཙམ་པ། །སེམས་ཅན་མ་ལུས་མཐའ་ཡང་དེ་བཞིན་ཏེ། །ཞེས་པ་ལྟར་ཐེག་པ་
ཆེན་པོ་རྣམས་མཐའ་མེད་དུ་འདོད་ལ། ཐེག་དམན་པ་རྣམས་སྟེང་འོག་ཏུ་རླུང་
གི་དཀྱིལ་འཁོར་ནས་འོག་མིན་གྱི་བར་དང་། རྒྱུར་མཐའ་མེད་དུ་འདོད་དོ། །
གཉིས་པ་ཡུན་ནི། ཕལ་ཆེན་ལས། ཞིང་རྣམས་ལ་ལ་བསྐལ་པ་ཙམ། །ལ་ལ་
བསྐལ་པ་བཅུ་པ་སྟེ། །ཞིང་རྣམས་ལ་ལ་རྡུལ་མཉམ་པའི། །བསྐལ་པ་བྱེ་བར་་་་
བརྗོད་པ་ཡིན། །ཞེས་པ་ལྟར་རོ། །



གསུམ་པ་རྒྱན་ནི། དེ་ཉིད་ལས། ཞིང་གི་རྒྱན་མང་བྱེ་བ་ཡིས། །ཞིང་་་་༌་
རྣམས་ལ་ལར་རྣམ་པར་བྲིས། །རྒྱན་དང་ཚུལ་རྣམས་ཐ་དད་པར། །སྣ་ཚོགས་་
མིག་ཡོར་ལྟ་བུ་སྣང་། །ཞེས་པ་དང་། ཞིང་རྣམས་ལ་ལར་སངས་རྒྱས་མེད། །
ཞིང་རྣམས་ལ་ལར་སངས་རྒྱས་བཅས། །ལ་ལའི་ཞིང་ན་སངས་རྒྱས་གཅིག །ལ་
ལར་སངས་རྒྱས་མང་པོ་འོ། །ཞེས་པ་ལྟར་རོ། །
བཞི་པ་འོད་ནི། དེ་ཉིད་ལས། ཞིང་རྣམས་ལ་ལར་འོད་མེད་དོ། །མུ་་་་་
པའི་འཇིགས་པ་ཤིན་ཏུ་ཆེ། །རེག་ན་སྡུག་བསྔལ་སྤུ་གྲི་འདྲ། །བལྟས་ན་མི་་་་
བཟད་སྐྱི་ཡང་གཡའ། །ཞིང་རྣམས་ལ་ལར་ལྷ་འོད་ཅན། །ལ་ལར་ཁྱིམ་ཀྱི་འོད་
ཅན་དེ། །ལ་ལར་ཉི་ཟླའི་འོད་དང་ལྡན། །ཞིང་རྣམས་ལ་ལར་རང་གི་འོད། །
ཤིང་གི་འོད་ཅན་དྲི་མ་མེད། །ལ་ལ་རི་ཡི་འོད་ཅན་ཏེ། །ཞིང་རྣམས་ལ་ལར་་་་་
ནོར་བུའི་འོད། །ལ་ལར་མར་མེའི་འོད་ཅན་ཏེ། །ཞིང་རྣམས་ལ་ལར་སངས་་་་
རྒྱས་འོད། །ཞིང་རྣམས་ལ་ལར་པད་མའི་འོད། །སྤོས་ཆུའི་འོད་དང་ལྡན་པའང་
ཡོད། །སྨོན་ལམ་དབང་གིས་རྣམ་པར་སྦྱངས། །ཞེས་འབྱུང་བ་བཞིན་ནོ། །
ལྔ་བ་དོན་བསྡུ་བ་ནི། དེ་ལྟར་འཇིག་རྟེན་གྱི་ཁམས་དཔག་ཏུ་མེད་པ་དེ་་
དག་རྣམས་ལས་འགའ་ཞིག་ནི་མནལ་མ། ལ་ལ་ནི་སྣེལ་གཞི། ཁ་ཅིག་ནི་སྤྱི་བོ་
ཚུགས། ཅི་རིགས་པའི་ཚུལ་གྱི་གནས་པ་ལས། མི་མཇེད་ཀྱི་འཇིག་རྟེན་འདི་ནི་
མནལ་མར་གནས་པའོ། ། །
གཉིས་པ། མི་མཇེད་འཇིག་རྟེན་གྱི་ཁམས་བྱེ་བྲག་ཏུ་བཤད་པ་ལ་་་་་་
གཉིས་ཏེ། ཐེག་ཆེན་ཐུན་མོངས་མ་ཡིན་པའི་ལུགས་དང་། ཐུན་མོངས་
• 9 •



པའི་ལུགས་སོ། །
དང་པོ་ནི། སངས་རྒྱས་ཕལ་པོ་ཆེ་ལས། མི་མཇེད་ཀྱི་འཇིག་རྟེན་འདི་་་་
གཞི་ཀུན་ནས་སྟོན་པའི་རླུང་གི་དཀྱིལ་འཁོར་ལ་སོགས་པ་རླུང་གི་དཀྱིལ་་་་་་
འཁོར་རི་རབ་ཀྱི་རྡུལ་དང་བཅས་པའི་སྟེང་ན་སྤོས་ཆུའི་རྒྱ་མཚོ་ནོར་བུ་ཀུན་་་་
ནས་སྣང་བའི། རྒྱན་དང་ལྡན་པ་ལ་པད་མ་ཆེན་པོ་སྤོས་ཀྱི་རྒྱལ་མཚན་ཁྱེར་བ་
འོད་ཟེར་དང་ཟེ་བ་སྣ་ཚོགས་པ་ཞེས་བྱ་བ་ལ་འཇིག་རྟེན་གྱི་ཁམས་རྒྱ་མཚོ་་་་
གཞི་དང་སྙིང་པོ་མེ་ཏོག་གིས་བརྒྱན་པ་གྲུ་བཞི་པ་རྡོ་རྗེ་དང་ནོར་བུའི་འཁོར་་
ཡུག་ཅན་ནོར་བུའི་རྒྱན་གྱིས་བརྒྱན་པ་མཐོ་དམན་མེད་པ་རིན་པོ་ཆེ་ཐམས་་་
ཅད་ལས་གྲུབ་པ་རྡོ་རྗེ་ལྟར་སྲ་བ་ཞིག་གནས་སོ། །དེའི་སྟེང་ན་སྤོས་ཆུའི་རྒྱ་་་་
མཚོ་སངས་རྒྱས་ཀྱི་ཞིང་བརྗོད་དུ་མེད་པའི་རྡུལ་དང་མཉམ་པ་ལ་སངས་རྒྱས་
ཀྱི་ཞིང་ཡང་དེ་སྙེད་གནས་ཏེ། དེ་ཡང་གཞི་དང་དབྱིབས་དང་ངོས་དང་རྣམ་་
པ་དང་རྒྱན་རྣམས་གཞན་དང་གཞན་དུ་ཡོད་པ་ཡིན་ནོ། །དེའི་མཚོ་དབུས་མ་
ལ་ནོར་བུའི་རྒྱལ་པོ་པད་མ་ཆེན་པོ་ཞེས་བྱ་བ་ལ། སངས་རྒྱས་ཀྱི་ཞིང་དུ་མ་་་་
ཡོད་པའི་བཅུ་གསུམ་པ་ནི་མི་མཇེད་འདི་ཡིན་ནོ་ཞེས་བྱ་བ་དང་། ཡེ་ཤེས་་་་་
གངས་ཅན་མཚོའི་ཕྱག་མཐིལ་ལ་གནས་པ་སངས་རྒྱས་ཀྱི་སྐུའི་དབྱིབས་ལྟར་་་
འདུག་པའི་འཇིག་རྟེན་གྱི་ཁམས་རྒྱ་མཚོ་ཞེས་འབྱུང་བ་དེ་ནི་སྔོན་བྱུང་བའི་་་་
འཇིག་རྟེན་གྱི་ཁམས་རྒྱ་མཚོའི་རྡུལ་དྲི་མ་མེད་པ་ཕྱོགས་ཀུན་ཏུ་སྣང་བ་དང་མི་
མཇེད་གང་ཡིན་སླར་རྟག་པར་བྱའོ། །གལ་ཏེ་མི་མཇེད་ཡིན་ན་རྡུལ་ཤིན་ཏུ་ཕྲ་
བ་ཅེས་བྱ་བའི་སྙིང་པོའི་ནང་ན་འཇིག་རྟེན་གྱི་ཁམས་ཞིག་ཡོད་ལ། དེའི་སྟེང་
• 10 •



ན་འཇིག་རྟེན་གྱི་ཁམས་དུ་མ་ཡོད་པས་འདི་བདུན་པ་ཡིན་པར་བཤད་དོ། །
ཡང་དེ་ཉིད་ལས། རྣམ་པར་སྣང་མཛད་ཀྱི་ཕྱག་མཐིལ་ན་རྣམ་པར་ཤེས་པའི་ས་
ཁམས་དང་ཆོས་ཀྱི་དབྱིངས་དང་། ནམ་མཁའ་དང་མེ་དང་ཆུ་དང་སའི་ཁམས་
རྒྱ་མཚོ་དང་། མེ་ཏོག་མཚན་མེད་དང་། ཕྱག་མཐིལ་གྱི་བརྒྱུད་ལ་སོགས་པ་་་་
འཇིག་རྟེན་གྱི་ཁམས་ཉི་ཤུ་རྩ་ལྔ་ཡོད་པའི་དབུས་མ་ནི་མི་མཇེད་འདི་ཡིན་ཏེ་་
རྡོ་རྗེའི་ས་གཞི་ཅན་རླུང་གི་དཀྱིལ་འཁོར་གྱིས་བཟུང་བ་པད་མའི་དྲ་བ་ལ་་་་་་
གནས་པ་ཀུན་ནས་ཟླུམ་པོ་སྟེ་དེ་ན་རྣམ་པར་སྣང་མཛད་བཞུགས་སོ། །འདི་ནི་
འོག་མིན་ཆེན་པོ་སྟེ་གནས་གཙང་མའི་འོག་མིན་གྱི་སྟེང་ན་ཡོད་པར་སའི་་་་་
དངོས་གཞི་ལས་བཤད་དོ། །དེ་ལྟར་མི་མཇེད་འཇིག་རྟེན་གྱི་ཤར་ཕྱོགས་ན་་་་་
ཁེབས་པ་དང་ལྡན་པ་ཞེས་བྱ་བ་དང་། ལྷོ་ན་ལྷག་པ་ཞེས་བྱ་བ། ནུབ་ན་རྡུལ་་
གསལ་ཞེས་བྱ་བ། བྱང་ན་རྣམ་པར་འབྱུང་བ་ཞེས་བྱ་བ། བྱང་ཤར་ན་འཕོ་་་་
བྱེད་དང་། ཤར་ལྷོ་ན་ཕན་བྱེད་་དང་། ལྷོ་ནུབ་ན་ཀུན་སོང་དང་། ནུབ་བྱང་ན་
ཡོངས་སུ་དགའ་བ་དང་། འོག་ན་མི་ཆེ་བ་དང་། སྟེང་ན་དབྱངས་ཅན་སྒྲོག་་་་
ཅེས་བྱ་བའི་འཇིག་རྟེན་གྱི་ཁམས་ཀྱང་ཡོད་པར་བཤད་དོ། །འདི་དག་ཏུ་་་་
གནས་པའི་སེམས་ཅན་རྣམས་ཉོན་མོངས་པ་ཤིན་ཏུ་རགས་པས་མི་མཇེད་་་་་
པའམ་མཇེད་པར་མི་ནུས་པས་ན་དེ་སྐད་ཅེས་བྱ་ལ། དགེ་ཚོགས་ཀྱི་འགྱུར་་་་་
ཡང་ཤིན་ཏུ་ཆེ་བ་སྟེ། ཁྱད་པར་སེམས་ཀྱི་ཞུས་པའི་མདོ་ལས། གང་གི་བསྐལ་་
པ་བྱེ་བར་ཞིང་གཞན་དུ། །སེམས་ཅན་དམ་ཆོས་འཛིན་པར་གྱུར་པ་བས། །སུ་
དག་སྔ་དྲོ་གཅིག་ཀྱང་མི་མཇེད་དུ། །འདི་ནི་དེ་བས་མཆོག་ཏུ་མཁས་པས་་་་་
，
• 11 •



དགོངས། །ཞེས་གསུང་པ་ལྟར་རོ། །
གཉིས་པ་ཐུན་མོང་པའི་ལུགས་ལ། ཆགས་གནས་འཇིག་གསུམ་ལས།
དང་པོ་ལ་རྟེན་འོག་གཞི་དང་། དེ་ལ་བརྟེན་པ་གཉིས།
དང་པོ་ནི། རེ་ཞིག་ཆགས་གནས་འཇིག་གསུམ་མཉམ་དུ་བྱེད་པའི་གནས་
སྟོང་གསུམ་གྱི་སྟོང་ཆེན་པོ་མི་མཇེད་འཇིག་རྟེན་གྱི་ཁམས་ལས། ད་ལྟ་རང་་་་
ཅག་རྣམས་གནས་པའི་འཇིག་རྟེན་གྱི་ཁམས་སྟོང་ཆུང་ངུ་སོགས་ཀྱི་བགྲངས་་་
གཞི་འདི་ཉིད་དངོས་སུ་བཤད་པས་གཞན་རྣམས་ཤུགས་ལས་གོ་ནུས་པའི་་་་་་
དབང་དུ་བྱས་ནས། ཆོས་ཐམས་ཅད་ཀྱི་མ་མོ་མངོན་པ་མཛོད་ཀྱི་ཚིག་ལེའུར་
བྱས་པ་ལས་ཐོག་མར་འཇལ་བར་བྱེད་པའི་ཚད་ཀྱི་ངེས་པ་གསུངས་པ།
གཟུགས་མིང་དུས་མཐའི་རྡུལ་ཡིག་དང་། །སྐད་ཅིག་ཕྲ་རབ་རྡུལ་དང་ནི། །
རྡུལ་ཕྲན་དང་ནི་དེ་བཞིན་དུ། །ལྕགས་ཆུ་རི་བོང་ལུག་དང་གླང་། །ཉི་ཟེར་རྡུལ་
དང་སྲོ་མ་དང་། །དེ་ལས་བྱུང་དང་དེ་བཞིན་དུ། །སོར་ཚིགས་ཞེས་བྱ་གོང་་་་་
བདུན་འགྱུར། །སོར་མོ་ཉི་ཤུ་བཞི་ལ་ཁྲུ། །ཁྲུ་བཞི་ལ་ནི་འདོམ་གང་སྟེ། །དེ་དག་
ལྔ་བརྒྱ་རྣམས་ལ་ནི། །རྒྱང་གྲགས་དེ་ལ་དགོན་པར་འདོད། །དེ་བརྒྱད་དཔག་་
ཚད་ཅེས་བྱའོ། །ཞེས་པ་སྟེ། དེ་ལ་སྣོད་ཀྱི་འཇིག་རྟེན་གྲུབ་པའི་རྒྱུན་གྱི་གཙོ་བོ་
ནི། སྲ་ཞིང་འཐས་པ་ས་དང་། བརླན་ཞིང་གཤེར་བ་ཆུ་དང་། ཚ་ཞིང་སྲེག་པ་
མེ་དང་། ཡང་ཞིང་གཡོ་བ་རླུང་རྣམས་ཏེ་འབྱུང་བ་ཆེན་པོ་བཞིའོ། །འབྱུང་བ་
འདི་དག་གི་ཤིན་ཏུ་ཕྲ་བའི་མཐར་ཐུག་པ་ནི་གཞིག་ཏུ་མེད་པས་ཆ་མེད་དེ་ཕྲ་
རབ་ཀྱི་རྡུལ་ཞེས་བྱའོ། །དེ་བདུན་ལ་རྡུལ་ཕྲན་གཅིག །དེ་བདུན་ལ་ལྕགས་རྡུལ།
•12 •
1
，
-
...
1



དེ་བདུན་ལ་ཆུ་རྡུལ། དེ་བདུན་ལ་རི་བོང་གི་སྤུ་རྡུལ། དེ་བདུན་ལ་ལུག་གི་སྤུ་་་
རྡུལ། དེ་བདུན་ལ་གླང་གི་སྤུ་རྡུལ། དེ་བདུན་ལ་ཉི་ཟེར་གྱི་རྡུལ། དེ་བདུན་ལ་་
སྲོ་མ། དེ་བདུན་ལ་དེ་ལས་བྱུང་བའི་ཤིག་གི་ཚད། ཤིག་བདུན་ལ་ནས། ནས་་་
བདུན་ལ་སོར་ཚིགས། སོར་མོ་ཉི་ཤུ་རྩ་བཞི་ལ་ཁྲུ། ཁྲུ་བཞི་ལ་འདོམ། འདོམ་ལྔ་
བརྒྱ་ལ་རྒྱང་གྲགས། རྒྱང་གྲགས་བརྒྱད་ལ་དཔག་ཚད་གཅིག་སྟེ། དེ་དག་་་་
འདུས་པ་ལས་འཇིག་རྟེན་གྱི་ཁམས་གྲུབ་ཅིང་ཚད་གཞལ་བར་བྱ་བའི་ཐབས་སོ།།
རྡུལ་ཕྲན་ཕྱོགས་ཀྱི་ཆ་མེད་དེ་ཉིད་ཀྱང་ས་ཆུ་མེ་རླུང་བཞི་དང་། དྲི་རོ་རེག་་་་་
གཟུགས་བཞི་སྟེ་རྡུལ་རྫས་བརྒྱད་འདུས་ཀྱི་གོང་བུ་ཡིན་པ་ལས། འཇིག་རྟེན་གྱི་
ཁམས་གྲུབ་པའི་རྐྱེན་ནི་གནས་དེར་སྐྱེ་འགྱུར་གྱི་སེམས་ཅན་སྤྱི་མཐུན་གྱི་ལས་
ཀྱིས་བྱེད་ལ། ཇི་ལྟར་འགྲུབ་པའི་ཚུལ་ནི་སྔོན་གྱི་འཇིག་རྟེན་གྱི་ཁམས་དེ་་་་་་
བསྐལ་པ་ཆགས་འཇིག་དྲུག་་ཅུ་རྩ་བཞིས་བཤིག་ནས་ནམ་མཁའ་སྟོང་པར་་་་་
ཡོད་པ་ལ། གང་གི་ཚེ་ཕྱོགས་ཀུན་ནས་རླུང་ཆེན་པོ་རབ་ཏུ་གཡོས་པའི་དབུས་
སུ་འཇམ་པ་ཞེས་བྱ་བའི་རླུང་རྡོ་རྗེ་རྒྱ་གྲམ་གྱི་དབྱིབས་ཅན་བརྟན་ཞིང་མི་གཡོ་
བ་སྲེད་མེད་ཀྱི་བུས་ཀྱང་བཤིག་པར་མི་ནུས་པའི་དཀྱིལ་འཁོར་ཁ་དོག་སྔོ་སྐྱ་་་
རྔམས་སུ་དཔག་ཚད་ས་ཡ་དྲུག་འབུམ་དང་། རྒྱུར་གྲངས་མེད་པ་གཅིག་ཆགས་
ཏེ་འདི་ནི་སྟོང་གསུམ་གྱི་སྟོང་ཆེན་པོའི་འཇིག་རྟེན་ཐམས་ཅད་ཀྱི་བརྟེན་པའི་
གཞི་ཡིན་པར་འདོད་དོ། །དེའི་སྟེང་དུ་རླུང་གཡོས་པའི་དྲོད་ལས་བྱུང་བའི་་་་་
སྤྲིན་གསེར་གྱི་སྙིང་པོ་ཅན་ཞེས་བྱ་བ་ལས་ཆར་ཆེན་པོ་བབས་པ་རླུང་གི་དཀྱིལ་
འཁོར་གྱི་བཟུང་བ་ལས་འོག་གི་རྒྱ་མཚོ་ཆེན་པོ་སྟེ་རྔམས་སུ་དཔག་ཚད་འབུམ་
• 13 •



ཕྲག་བཅུ་གཅིག་དང་སྟོང་ཕྲག་ཉི་ཤུ། ཐད་ཀར་དཔག་ཚད་འབུམ་ཕྲག་བཅུ་་་
གཉིས་དང་སྟོང་ཕྲག་གསུམ་དང་རྒྱང་གྲགས་ཕྱེད་ལྔ་ཡོད་པ་ཆགས་སོ། །སླར་་
ཡང་རྒྱ་མཚོ་དེ་རླུང་གིས་སྲུབས་པ་ལས་གསེར་གྱི་རྡུལ་སྤྲིས་མའི་ཚུལ་དུ་དབང་
ཆེན་གསེར་གྱི་ས་གཞི་རྔམས་སུ་དཔག་ཚད་སུམ་འབུམ་དང་ཉི་ཁྲི་ཐད་ཀར་ཆུ་
དང་མཉམ་པ་སྟེ་གཉིས་ཀའི་འཁོར་ཡུག་ཏུ་ཐད་ཀའི་སུམ་འགྱུར་ཡིན་ནོ། །
འདི་གཉིས་ནི་གླིང་བཞི་རེ་རེའི་འོག་གཞིའི་ཚད་ཡིན་ཏེ་རླུང་གི་དཀྱིལ་འཁོར་
དང་མི་འདྲ་ལ། སའི་དངོས་གཞི་ལས་ནི་ས་ཆུ་རླུང་གི་དཀྱིལ་འཁོར་གསུམ་་་་
གའང་མཉམ་པར་གསུངས་སོ། །དེ་ལྟར་སྟེང་འོག་གཞིའི་དཀྱིལ་འཁོར་ལེགས་
པར་གྲུབ་པའོ། །དེ་ལྟར་ཡང་། དེ་ལ་སྣོད་ཀྱི་འཇིག་རྟེན་གྱི། །གནས་པར་་་་་
འདོད་པའི་འོག་དག་གི། །རླུང་གི་དཀྱིལ་འཁོར་རྔམས་སུ་ནི། །ས་ཡ་དྲུག་་་་་
འབུམ་གྲངས་མེད་དོ། ཆུ་རྔམས་འབུམ་ཕྲག་བཅུ་གཅིག་དང༌། །སྟོང་ཕྲག་དག་
ནི་ཉི་ཤུའོ། །ཕྱིས་ནི་རྔམས་སུ་འབུམ་ཕྲག་བརྒྱད། །ལྷག་མ་དག་ནི་གསེར་དུ་་་
འགྱུར། །ཆུ་དང་གསེར་གྱི་དཀྱིལ་འཁོར་ནི། །ཐད་ཀར་འབུམ་ཕྲག་བཅུ་གཉིས་
དང་། །སྟོང་ཕྲག་གསུམ་དང་རྒྱང་གྲགས་ཏེ། །ཕྱེད་དང་ལྔ་རྣམས་ཁོ་ནའོ། །
འཁོར་ཡུག་ཏུ་ནི་སུམ་འགྱུར་རོ། །ཞེས་བཤད་དོ། །རྒྱུད་སྡེ་རིན་པོ་ཆེ་རྣམས་་་
ལས་ནི། རླུང་མེ་ཆུ་སའི་དཀྱིལ་འཁོར་བཞི་རིམ་སྡེར་མའི་ནང་དུ་སྡེར་མ་་་་
བཅུག་པ་ལྟར་མཐའ་སྐྱོར་རིམ་པ་དང་བཅས་པར་གསུངས་སོ། ། -
གཉིས་པ་དེ་དག་ལ་བརྟེན་པ་ལ་གཉིས་ཏེ། བསྐལ་པ་བཟང་པོ་ཞེས་པའི་
སྒྲ་དོན་དང་། རི་མཚོ་གླིང་གསུམ་བཤད་པའོ། །
• 14 •



དང་པོ་ནི། སྙིང་རྗེ་པ ད་དཀར་ལས་གསེར་གྱི་གཞི་དེར་ཆར་གྱི་རྒྱུན་ཆེན་
པོ་བབ་པས་ས་བོན་སྣ་ཚོགས་པ་དང་ལྡན་པའི་ཆུའི་དཀྱིལ་འཁོར་ཆགས་སོ། །
དེའི་ནང་ནས་གསེར་གྱི་པད་མ་སྟོང་དང་ལྡན་པ་སྟོང་འདུག་པ་ལ་གནས་་་་་་
གཙང་མའི་ལྷ་རྣམས་ཀྱིས་བརྟགས་པས། བསྐལ་པ་འདི་ལ་སངས་རྒྱས་སྟོང་་་་
འབྱུང་བའི་མཚན་མར་ཤེས་ཏེ་བསྐལ་པ་འདི་ནི་བཟང་པོའོ་ཞེས་བསྒྲགས་པས་
དེ་སྐད་ཅེས་བྱའོ། །ཞེས་བཤད་དོ། །གཉིས་པ་ལ་རི་མཚོ་གླིང་གསུམ་ལས། །
དང་པོ་ནི། གསེར་གྱི་ས་གཞི་དེའི་སྟེང་དུ་སླར་ཡང་ཆར་གྱི་རྒྱུན་བབ་པ་་
རླུང་གིས་སྲུབས་པ་ལས་འབྱུང་བའི་ཁམས་མཆོག་ཏུ་འདུས་པ་ལས་རི་ར་་་་་
གྲུབ་སྟེ། དེའི་རྒྱུ་ནི། ཤར་དངུལ་། ལྷོ་བཻཌཱུརྱ། ནུབ་པད་མ་རཱ་ག བྱང་གསེར་་་་་
ལས་གྲུབ་པ། དབྱིབས་ནི་གྲུ་བཞི་བང་རིམ་ཅན་ཆུ་མཚམས་མན་ཆད་ཁོང་སྟོང་
ཡིན་པ། ཆུ་མཚམས་ནས་དཔག་ཚད་བཞི་ཁྲི་འཕགས་པ་ན་བང་རིམ་དང་པོ་་
དཔག་ཚད་ཁྲིའི་རང་བཞིན་ཕྱོགས་བཞིར་དཔག་ཚད་སྟོང་ཕྲག་བཅུ་དྲུག་ཕྱིར་
འཕྱང་ངོ༌། །དེ་བཞིན་དུ་དེ་ནས་དཔག་ཚད་ཁྲི་འཕགས་པ་ན་བང་རིམ་གཉིས་
པ་དཔག་ཚད་སྟོང་ཕྲག་བརྒྱད་ཕྱིར་འཕྱང་ངོ་། །དེ་ནས་དཔག་ཚད་ཁྲི་་་་་
འཕགས་པ་ན་བང་རིམ་གསུམ་པ་དཔག་ཚད་སྟོང་ཕྲག་བཞི་ཕྱིར་འཕྱང་ངོ༌། །
དེ་ནས་དཔག་ཚད་ཁྲི་འཕགས་པ་ན་བང་རིམ་བཞི་པ་དཔག་ཚད་སྟོང་ཕྲག་་་་
གཉིས་ཕྱིར་འཕྱང་ངོ་། །དེ་ལྟར་ཡང་། འདི་ལ་བང་རིམ་བཞི་ཡོད་དོ། །བར་གྱི་
ཐག་ནི་སྟོང་ཕྲག་བཅུ། །སྟོང་ཕྲག་དང་ནི་བཅུ་དྲུག་དང༌། །བརྒྱད་དང་བཞི་་་
དང་གཉིས་འཕགས་སོ། །ཞེས་པ་ལྟར་རོ། །དེའི་ཕྱི་རོལ་དུ་འབྱུང་བའི་ཁམས་
• 15 •



འབྲིང་བསྡུས་པ་ལས་གསེར་གྱི་རི་བདུན་ཏེ། དང་པོ་ཤིང་རྟའི་གཉའ་ཤིང་ལྟ་་
བུར་གནས་པས་གཉའ་ཤིང་འཛིན་ཞེས་བྱ་བ་རྔམས་སུ་དཔག་ཚད་བཞི་ཁྲི་་་་
དང་། གཉིས་པ་གཤོལ་མདའ་ལྟ་བུ་གཤོལ་མདའ་འཛིན་དཔག་ཚད་ཉི་ཁྲི་དང་།
གསུམ་པ་སེང་ལྡེང་གི་མདངས་ཅན་སེང་ལྡེང་ཅན་དཔག་ཚད་ཆིག་ཁྲི་དང་། །
བཞི་པ་མཛེས་པས་ལྟ་ན་སྡུག་དཔག་ཚད་ལྔ་སྟོང་དང་། ལྔ་པ་རྟའི་རྣ་བའི་་་་་
དབྱིབས་ཅན་རྟ་རྣ་དཔག་ཚད་ཕྱེད་དང་སུམ་སྟོང་དང་། དྲུག་པ་རྩེ་མོ་ཅུང་་་་
ཟད་དུད་པས་རྣམ་འདུད་དཔག་ཚད་སྟོང་ཉིས་བརྒྱ་ལྔ་བཅུ་དང༌། བདུན་པ་་་
མུ་ཁྱུད་དུ་གྱུར་པས་མུ་ཁྱུད་འཛིན་དཔག་ཚད་དྲུག་བརྒྱ་ཉི་ཤུ་རྩ་ལྔ་དང༌། དེ་
ནས་འབྱུང་བའི་ཁམས་ཐ་མ་འདུས་པ་ལ་གླིང་དང་བཅས་པའི་འཁོར་ཡུག་་་
ལྕགས་ཀྱི་རང་བཞིན་ནི་རྡོ་སོལ་ལས་གྲུབ་པ་དཔག་ཚད་སུམ་བརྒྱ་དང་ཕྱེད་་་
དང་བཅུ་གསུམ་འཕགས་ཤིང་། སོ་སོའི་ཐད་ཀའི་ཚད་ཀྱང་རྔམས་དང་མཉམ་
པ་ཡིན་ལ། ཆུར་ནུབ་པ་ནི་རི་རབ་དང་མཉམ་པ་སྟེ། ཇི་སྐད་དུ། དེ་ལ་ལྷུན་པོ་
གཉའ་ཤིང་འཛིན། །གཤོལ་མདའ་དང་ནི་སེང་ལྡེང་ཅན། །དེ་བཞིན་ལྟ་ན་སྡུག་
རི་དང་། །རྟ་རྣ་དང་ནི་རྣམ་འདུད་དང་། །མུ་ཁྱུད་འཛིན་རིའོ་དེ་ནས་ནི། །གླིང་
རྣམས་ཡིན་ནོ་དེ་དག་གི། །ཕྱིར་རོལ་ན་ནི་འཁོར་ཡུག་སྟེ། །བདུན་ནི་གསེར་་་་་
ཡིན་དེ་ལྕགས་སོ། ལྷུན་པོ་རིན་ཆེན་བཞིའི་རང་བཞིན། །ཆུ་ཡི་ནང་དུ་བརྒྱད་ཁྲི་
དག །ནུབ་བོ་དེ་བཞིན་སྟེང་དུ་ཡང་། །དཔག་ཚད་དག་ནི་བརྒྱད་ཁྲིའོ།།བརྒྱད་་
པོའི་འཕང་དུ་ཕྱེད་ཕྱེད་དབྲི། །དེ་དག་རྔམས་སུའང་འཕང་དང་མཉམ་། །ཞེས་
• 16 •



གཉིས་པ་མཚོ་ནི། རི་བརྒྱད་པོ་དེ་གྲུ་བཞིར་གནས་པའི་བར་བར་གྱི་ནང་
མ་བདུན་ནི་གདགས་པ་ལས། ཆུ་ནི་བསིལ་དང་ཡང་དང་ཞིམ། །འཇམ་ཞིང་་་་
དྭངས་ལ་དྲི་ང་མེད། །འཐུངས་ན་མགྲིན་པ་ལྟོ་བ་ལ། །མི་གནོད་ཡན་ལག་་་་
བརྒྱད་དང་ལྡན། །ཞེས་བཤད་པའི་ཡོན་ཏན་དང་ལྡན་པའི་ཆུས་ཡོངས་སུ་གང་
བ། དེ་ཡང་ཀླུའི་རྒྱལ་པོ་རྣམས་རོལ་ཞིང་རྩེ་བས་སམ། ཤྲཱི་ཏ་ཞེས་པའི་སྒྲ་ལས་
དྲངས་ཏེ་ཞིང་གི་རོལ་ལྟར་གནས་པས་ན་རོལ་མཚོ་ཞེས་པའི་དོན་དང་ལྡན་་་་
པའོ། །ཕྱི་མ་བརྒྱད་པ་ནི་བ་ཚའམ་འགྱུར་བྱེད་ཀྱི་རོས་ཡོངས་སུ་གང་བའི་རྒྱུ་་་
མཚོ་ཆེན་པོ་མུ་ཁྱུད་འཛིན་ནས་ལྕགས་རིའི་བར་དུ་དཔག་ཚད་སུམ་འབུམ་ཉི་
ཁྲི་ཉིས་སྟོང་ཡོད་པ། རི་རབ་ཀྱི་ཕྱོགས་ཀྱི་ཁ་དོག་ལྟར་གནས་པ་ཡོད་དེ། དེ་་་
རྣམས་བར་དུ་རོལ་མཚོ་སྟེ། །དང་པོ་སྟོང་ཕྲག་བརྒྱད་ཅུ་སྟེ། །དེ་ནི་ནང་གི་རྒྱ་
མཚོ་ཡིན། །དེའི་ངོས་ལ་སུམ་འགྱུར་རོ། །རོལ་མཚོ་གཞན་ནི་ཕྱེད་ཕྱེད་དེ། །
ལྷག་མ་ཕྱིའི་མཚོ་ཆེན་ཡིན། །འབུམ་ཕྲག་གསུམ་དང་སྟོང་ཕྲག་ནི། །ཉི་ཤུ་་་་་
གཉིས་སོ་དེ་ལ་ནི། །ཞེས་བཤད་པ་ཡིན་ནོ། །དེ་ལས་ལྷག་མ་ཕྱི་ཡི་མཚོ་ཆེན་་་་་
ཡིན་ཞེས་པ་དེ་ལའང་། ཕལ་ཆེན་ལས། ཕྱིའི་རྒྱ་མཚོར་འཛམ་བུའི་གླིང་ནས་ཆུ་
ཀླུང་སྟོང་ཕྲག་ཕྱེད་གསུམ་དང༌། ནུབ་བ་གླང་སྤྱོད་ནས་ལྔ་དང་། བྱང་སྒྲ་མི་་་
སྙན་ནས་བཅུ་དང་། ཤར་ལུས་འཕགས་ནས་སྟོང་ཕྲག་ཕྱེད་བརྒྱད་འབབ་པོ་དེ་
དག་ལས་ཀླུའི་རྒྱལ་པོ་འོད་ཟེར་བཅུ་པའི་ཆུ་མང་ངོ༌། །དེ་ལ་སོགས་པ་ཀླུའི་་་་་
རྒྱལ་པོ་ཁྲག་ཁྲིག་བརྒྱད་ཅུའི་སྤྲིན་ལས་བྱུང་བའི་ཆུ་མང་ངོ༌། །དེ་ལས་ཀླུའི་རྒྱལ་
པོ་གངས་ཅན་མཚོའི་འཛམ་བུའི་རྒྱལ་མཚན་གྱི་སྤྲིན་ལས་བྱུང་བའི་ཆུ་མང་ངོ་།།
• 17.



དེ་དག་ཐམས་ཅད་ལས་གངས་ཅན་མཚོ་ཉིད་ཀྱི་སྤྲུལ་པའི་སྤྲིན་ལས་བྱུང་བའི་
ཆུ་མང་ངོ༌། །དེ་དག་ཐམས་ཅད་ལས་གངས་ཅན་མཚོའི་གནས་ནས་འབབ་་་་
པའི་ཆུ་ཀླུང་བཻཌཱུརྱ་ལྟ་བུ་ཞེས་བྱ་བ་དེ་ཆེས་ཆུ་མང་སྟེ། དེ་དག་ཐམས་ཅད་ཀྱིས་
ཀྱང་རྒྱ་ཆེན་པོའི་བྲེས་ལས་འདའ་བར་མི་ནུས་སོ། །དེས་ཀྱང་སངས་རྒྱས་ཀྱི་ཡེ་
ཤེས་ཚད་མེད་པའི་དཔེར་མི་རུང་ངོ༌། །ཞེས་གསུང་ཤིང་། དེ་ལྟར་བྲེས་ལས་མི་
འདའ་བའི་རྒྱུ་མཚན་ཡང་། སམྦུ་ཊཱི་ལས། རྒྱ་མཚོའི་ནང་ན་བྲག་རྟའི་མགོ་ལྟ་
བུ་མེ་འབར་བ་རྒོད་མ་ཁ་ཞེས་བྱ་བས་སྐེམ་པར་བཤད་ལ། མཛངས་བླུན་ལས།
ཚ་དམྱལ་གྱི་མེས་སྐེམ་པར་བཤད། ཕལ་ཆེན་ལས། ཆུ་དང་ས་གཞིའི་མཚམས་
ན་རིན་ཆེན་ཉི་མའི་སྙིང་པོ་ཅན་ཞེས་བྱ་བ་ཡོད་པས་ཆུ་རྣམས་འོ་མ་དང་ཞོར་
བྱེད་ལ། རིན་པོ་ཆེ་རླན་དང་བྲལ་བ་ཅེས་བྱ་བས་མར་གྱི་ཉིང་ཁུར་བྱེད། རིན་
པོ་ཆེ་འོད་ཅེས་བྱ་བས་མེ་འབར་བར་བྱེད། རིན་པོ་ཆེ་མ་ལུས་པའི་མཐུ་ཐུག་པ་
ཞེས་བྱ་བས་ཅི་ཡང་མི་སྣང་བར་བྱེད་དོ། །དེ་ལྟར་རིན་པོ་ཆེ་བཞིའི་མཐུས་བྲེས་
ལས་མི་འདའ་འོ་ཞེས་བཤད། གཞན་དུ་ནི་ཕྱིའི་ལྕགས་རི་ཞེས་བྱ་བ་རྒྱུ་རྡོ་སོལ་
ལས་གྲུབ་པའི་འཁོར་ཡུག་དང་ཕྱིའི་རྒྱ་མཚོའི་ཆུ་ཕྲད་པ་ལས་ཕྱོགས་ཀུན་ནས་
མེ་འབར་ཏེ་སྐེམས་པར་བཤད་དོ། །མདོ་སྡེ་རྒྱན་གྱི་འགྲེལ་པར། རྒྱ་མཚོ་ཁོང་
ཡངས་པ་ཉིད་ཀྱིས་མི་ལུས་པར་བཤད་པ་དག་ཀྱང་སྣང་ངོ་།།
གསུམ་པ་གླིང་བཤད་པ་ལ་གཉིས་ཏེ། གླིང་བཞི་སྤྱིར་བཤད་པ་དང་།
འཛམ་གླིང་བྱེ་བྲག་ཏུ་བཤད་པའོ། །
དང་པོ་ནི། འབྱུང་བའི་ཁམས་སྣ་ཚོགས་འདུས་པ་ལས་བྱུང་བ་བཅུ་་་་
• 18 •



གཉིས་ཏེ། ལྷོ་ཕྱོགས་ན་འཛམ་བུའི་གླིང་ཤིང་རྟའི་དབྱིབས་ཅན། ངོས་གསུམ་་
ལ་དཔག་ཚད་སྟོང་ཕྲག་གཉིས་གཉིས་དང༌། ཆུང་ཤོས་ལྕགས་རི་ལ་བསྟན་པ་་
ལ་དཔག་ཚད་ཕྱེད་བཞི་ཡོད་པ་ཤར་ན་ལུས་འཕགས་པོ་ཟླ་ཁམ་གྱི་དབྱིབས་་་་
ཅན་རི་རབ་ལ་བསྟན་པའི་བཅད་ཁམ་ལ་དཔག་ཚད་སུམ་བརྒྱ་ལྔ་བཅུ་དང༌།
གཞན་གསུམ་གོང་དང་འདྲ་བར་ཡོད་པ། བྱང་སྒྲ་མི་སྙན་གྲུ་བཞིར་མཉམ་པ།
ནུབ་བ་གླང་སྤྱོད་དབྱིབས་ཟླུམ་བུ་གླིང་གཡོག་གཉིས་གཉིས་དང་བཅས་པ་ཡོད་
དེ། འཛམ་བུ་གླིང་དེ་ངོས་གསུམ་ལ། །སྟོང་ཕྲག་གཉིས་པོ་ཤིང་རྟའི་དབྱིབས། །
གཅིག་ལ་དཔག་ཚད་ཕྱེད་དང་བཞི། །ཤར་གྱི་ལུས་འཕགས་ཟླ་ཁམ་འདྲ། །ངོས་
གསུམ་འདི་དང་འདྲ་གཅིག་ལ། །དཔག་ཚད་སུམ་བརྒྱ་ལྔ་བཅུའོ། །བ་ལང་སྤྱོད་
གླིང་ཟླུམ་པོ་སྟེ། །སྟོང་ཕྲག་ཕྱེད་དང་བརྒྱད་ཡིན་ནོ། །དེའི་དབུས་སྟོང་ཕྲག་་་
ཕྱེད་དང་གསུམ། །སྒྲ་མི་སྙན་བརྒྱད་གྲུ་བཞིར་མཉམ། །དེ་ཡི་བར་གྱི་གླིང་་་་་
བརྒྱད་ནི། །ལུས་དང་ལུས་འཕགས་སྒྲ་མི་སྙན། །སྒྲ་མི་སྙན་གྱི་ཟླ་དང་ནི། །རྔ་་་
ཡབ་དང་ནི་རྔ་ཡབ་གཞན། །གཡོ་ལྡན་དང་ནི་ལམ་མཆོག་འགྲོ། །ཞེས་སོ། །
གླིང་ཕྲན་རྣམས་ཀྱི་དབྱིབས་ནི་རང་རང་གི་དབུས་མ་དང་འདྲ་བ་ལ་ཚད་ནི་
དངོས་བསྟན་མི་སྣང་ངོ་། །དེ་ལྟར་བདེ་མཆོག་འབྱུང་བ་ལས། གླིང་གསུམ་པོའི་
མི་རྣམས་ནི། ལོངས་སྤྱོད་ཆེན་པོས་ཡང་དག་འཚོ། །བླུན་རྨོངས་བྱེ་བྲག་མི་ཕྱེད་
ཅིང་། །རྟོག་མེད་རྣམ་དཔྱོད་མེད་པའོ། །འཛམ་བུ་གླིང་དུ་ལེགས་སྐྱེས་པ། །
ལས་ཀྱི་ས་པར་ཡོངས་སུ་གྲགས། །ཞེས་པ་ལྟར། མཛོད་དང་གདགས་པ་དང་་་་
དྲན་ཉེ་བ་ལ་སོགས་ནས་འཛམ་བུ་གླིང་ལས་ཀྱི་ས་དང་། གཞན་གསུམ་པོ་་་་
• 19 •



ལོངས་སྤྱོད་ཀྱི་སར་བཤད་ཅིང་། དཔལ་དུས་ཀྱི་འཁོར་ལོ་ལས་ནི། ལན་ཚ་ཆང་
དང་ཆུ་དང་འོ་མ་ཞོ་དང་མར་དང་སྦྲང་རྩིའི་རྒྱ་མཚོ་བདུན་ཏེ་རི་བོ་ནི། འོད་་
སྔོན་མནྡ་ར་རི་ནི་ཥ་ཊ་དང་ནོར་བུའི་འོད་དང་དྲོ་ཎ་བསིལ་རི་རྡོ་རྗེའོ། །གླིང་
ནི་ཟླ་བ་འོད་དཀར་དག་དང་རབ་མཆོག་ཀུ་ཤ་དང་ནི་མིའམ་ཅི་དང་ཁྲུང་ཁྲུང་
དང༌། དྲག་པོ་ཡང་ནི་ལོངས་སྤྱོད་པ་སྟེ་བདུན་པ་འཛམ་བུའི་མི་རྣམས་གནས་
པ་དག་ནི་ལས་ཀྱི་ས། ཞེས་རི་གླིང་མཚོ་བདུན་བདུན་སྤེལ་ནས་གནས་པའི་་་་་
ནང་མ་དྲུག་པོ་ལོངས་སྤྱོད་ཀྱི་ས་དང་། བདུན་པ་གླིང་བཅུ་གཉིས་པོ་འཛམ་་་
གླིང་ཆེན་པོ་ལས་ཀྱི་ས་ཞེས་དམ་པའི་ཆོས་འབྱུང་བའི་གནས་སུ་གསུངས་སོ། །
གཉིས་པ་འཛམ་གླིང་བྱེ་བྲག་ཏུ་བཤད་པ་ལ་གསུམ་སྟེ། འཛམ་གླིང་གི་སྒྲ་
དོན་གང་ལས་བྱུང་བ་དང་། ཡུལ་ཕྱོགས་སོ་སོར་བཤད་པ། དེ་ལས་ཅུང་ཟད་་
འཕྲོས་དོན་བཤད་པའོ། ། །
དང་པོ་ནི། འཛམ་བུ་གླིང་འདིར་ཅུང་ཟད་བགས་ཀྱིས་སྤྱི་བོ་ལྟ་བུར་མཐོ་
བར་གྱུར་པའི་ཆ་ལ་ཛ་ལན་དྷ་ར་ཞེས་བྱ་བའི་གནས་ཡོད་ཅིང་། དེ་དང་ཧ་་་
ཅང་མི་རིང་བ་ན། རི་བོ་གངས་ཅན་ཞེས་བྱ་བ་དང་། སྤོས་ངད་ལྡན་ཞེས་བྱ་་་
བའི་རི་ཆེན་པོ་གཉིས་ཤིག་ཡོད་དོ། །དེ་གཉིས་ཀྱི་བར་ན་ཆུ་ཡན་ལག་བརྒྱད་་་
ཀྱིས་གང་བའི་མ་དྲོས་པའི་མཚོ་ཞེས་བྱ་བ་ཡོད་ཅིང་། འདུལ་བ་ལུང་དང་་་་
གདགས་པའི་དོན་མཛོད་དུ་བསྡུས་པར། འདི་ནས་བྱང་དུ་རི་ནག་པོ། །དགུ་་་
འདས་གངས་རི་དེ་ནས་ནི། །སྤོས་ངད་ལྡན་པའི་ཚུ་རོལ་ན། །ཆུ་ཞེང་ལྔ་བཅུ་་་
ཡོད་པའི་མཚོ། །ཞེས་བཤད་པའི་མཚོ་དེ་ནི། སྔོན་བྲམ་ཟེ་དུས་དཔོག་ཅེས་བྱ་་་
• 20 •



བས་ལྷ་དང་འཁོར་ལོས་སྒྱུར་བ་ཐོབ་བྱེད་ཀྱི་མཆོད་སྦྱིན་བྱས་པའི་འབྲས་ཁུ་་་
དྲོན་མོ་དབོ་བ་མ་དྲོས་པ་ལྟར་གྱུར་པ་ལ། མ་དྲོས་པ་ཞེས་གྲགས་པ་ཀླུའི་རྒྱལ་་
པོ་མ་དྲོས་པ་གནས་པའི་མཚོ། སྨན་དང་རིན་པོ་ཆེ་དང་ནགས་ཚལ་དང་ཆུ་་་
ཀླུང་ཐམས་ཅད་ཀྱི་འབྱུང་གནས་སུ་གྱུར་པ་ཆུ་ཞེང་དུ་དཔག་ཚད་ལྔ་བཅུར་་་་་
མཉམ་པ་ཡོད་དོ། །དེ་ལྟར་ཡང་ཡུམ་ལས། འཛམ་བུ་གླིང་འདིར་ཆུ་ཀླུང་ཇི་་་་
སྙེད་ཅིག་འབབ་ཅིང་། །མེ་ཏོག་འབྲས་ལྡན་སྨན་དང་ནགས་ཚལ་སྐྱེད་བྱེད་པ། །
མ་དྲོས་གནས་པའི་ཀླུ་དབང་ཀླུ་བདག་བརྟེན་གནས་ཏེ། །དེ་ནི་ཀླུ་ཡི་བདག་པོ་
དེ་ཡི་མཐུ་དཔལ་ཡིན། །ཞེས་དང་། དཔེར་ན་མ་དྲོས་གནས་པའི་ཀླུ་བདག་མེད་
གྱུར་ན། །འཛམ་བུའི་གླིང་འདིར་ཆུ་ཀླུང་འབབ་པར་ག་ལ་འགྱུར། །ཆུ་ཀླུང་་་་
མེད་ན་མེ་ཏོག་འབྲས་རྣམས་མི་འབྱུང་ཞིང༌། །རྒྱ་མཚོ་ལ་ཡང་རིན་ཆེན་་་་་
གཟུགས་མང་མེད་པར་འགྱུར། །ཞེས་བྱ་བའི་དོན་ནོ། །མཚོ་འདི་ཡི་དབུས་ན་
འཛམ་བུ་པྲིཀྵ ་ཞེས་བྱ་བའི་ཤིང་ཆེན་པོ་འབྲས་མངར་རྫ་ཙམ་ཡོད་པ་དེ་སྨིན་་
ནས་ཆུར་ལྷུང་བའི་སྒྲ་ལས་ཛམ་བུ་ཞེས་བྱ་བ་འབྱུང་ཞིང་། ཤིང་དེས་ཉེ་བར་་་
མཚན་པའི་གླིང་ཡིན་པས་ན་འཛམ་བུའི་གླིང་ཞེས་གྲགས་ལ། འབྲས་བུ་དེ་ཀླུའི་
རྒྱལ་པོ་རྣམས་ཀྱིས་ཉར་སྤྲུལ་ནས་ཟ་བར་བྱེད་ཅིང་། མ་ཟོས་པ་རྣམས་འཛམ་
བུ་ཆུ་བོའི་གསེར་དུ་འགྱུར་བ་ཡོད་དོ། །དེའི་ཤར་ཕྱོགས་ན་བྲག་གླང་པོ་ཆེའི་་་
གདོང་འདྲ་བ་ནས་ཆུ་ཀླུང་གང་གཱ་དངུལ་གྱི་བྱེ་མ་འདྲེན་ཅིང་འབབ་པ། ལྷོ་་་
ཕྱོགས་བྲག་ཁྱུ་མཆོག་གི་གདོང་འདྲ་བ་ནས་ཆུ་ཀླུང་སིན་དྷུ ་བཻཌཱུརྱའི་བྱེ་མ་་་་
འདྲེན་ཅིང་འབབ་པ། ནུབ་ཕྱོགས་ནས་བྲག་རྟའི་གདོང་འདྲ་བ་ནས་ཆུ་ཀླུང་
• 21 •



པཀྵ ་ཤེལ་གྱི་བྱེ་མ་འདྲེན་ཅིང་འབབ་པ། བྱང་ཕྱོགས་ནས་བྲག་སེངྒེ འི་གདོང་
འདྲ་བ་ནས་ཆུ་ཀླུང་སི་ཏ་གསེར་གྱི་བྱེ་མ་འདྲེན་ཅིང་འབབ་པ། དེའང་ཆུ་ཕྲན་
ལྔ་བརྒྱ་ལྔ་བརྒྱ་དང་བཅས་ནས་མཚོ་མ་དྲོས་པ་ལ་ལན་བདུན་བདུན་གཡས་སུ་
སྐོར་ནས་རྒྱ་མཚོ་ཆེན་པོར་འགྲོ་བ་ཡོད་དོ། །རི་གངས་ཅན་གྱི་རྩེ་ན་སྨན་གྱི་་་་
རྒྱལ་པོ་རྩ་བ་མ་གྲུབ་པ་ཞེས་བྱ་བ་སའི་གཏིང་དཔག་ཚད་བརྒྱ་སྟོང་ཕྲག་དྲུག་
ཅུ་རྩ་བརྒྱད་ནས་སྐྱེས་པ་ཡོད་དེ། དེའི་འོད་ལས་འཛམ་བུ་གླིང་གི་སྨན་ཐམས་
ཅད་སྐྱེས་པར་ཕལ་ཆེན་ལས་བཤད་དོ། །གཞན་ཡང་་དེ་ཉིད། སྨན་ཐམས་ཅད་
མ་ཚང་བ་མེད་པའི་འབྱུང་གནས་ཡིན་པས་བཅོམ་ལྡན་འདས་དང་འཚོ་བྱེད་་
གཞོན་ནུས་གསོས་ཀྱིས་ཀྱང་བྱོན་པར་ལུང་ལས་བཤད་པ་བཞིན་ནོ། །དེ་བཞིན་
དུ་རི་སྤོས་ངད་ལྡན་གྱི་བྱང་ན་བྲག་གསེར་གྱི་བྱ་སྐྱིབས་ཅན་ལྷ་མ་ཡིན་གྱི་ངོས་
ཞེས་བྱ་བ་བྲག་གཡོག་བརྒྱ་སྟོང་གིས་བསྐོར་བ་དང་། ཤིང་སཱ་ལའི་རྒྱལ་པོ་རབ་
བརྟན་ཞེས་པ་འདོམ་བཞི་བཅུ་ཐུར་དུ་ཟུག་ཅིང་། འདོམ་བརྒྱད་ཅུ་གྱེན་དུ་་་་
འཕགས་པ་སཱ་ལའི་རིམ་པ་བདུན་གྱིས་བསྐོར་བ་དང༌། རྫིང་བུ་དལ་འབབ་ཅེས་
པ་གྲུ་བཞི་ངོས་རེར་དཔག་ཚད་ལྔ་བཅུ་ཡོད་པ་ཡན་ལག་བརྒྱད་ལྡན་གྱི་རྫིང་་་་
གཡོག་བརྒྱ་སྟོང་དང་ལྡན་པ། དེའི་ནང་ན་པད་མའི་སྡོང་པོ་རྐང་ནི་གཤོལ་་་་་
མདའ་ཙམ། འདབ་མ་ནི་བ་གླང་གི་ཀོ་བ་ཙམ། མེ་ཏོག་ཤིང་རྟའི་ཕང་ལོ་ཙམ་
ཡོད་པ། རོ་སྦྲང་རྩི་དང་ལྡན་པ་དུ་མས་བསྐོར་བ། དེ་ན་བརྒྱ་བྱིན་གཡུལ་ངོར་
བསྐྱོད་པའི་གླང་པོ་ཆེ་རབ་རྟན་འཁོར་བརྒྱ་སྟོང་དང་བཅས་ཏེ་དགུན་དཔྱིད་་
སྟོན་ཟླ་བཞི་པོ་རིམ་པས་གནས་པར་བྱེད་པ་ཡོད་དོ།།
• 22 •



གཉིས་པ་ཡུལ་ཕྱོགས་སོ་སོར་བཤད་པ་ནི། གངས་རི་མཚོ་གསུམ་པོ་དེའི་
ཤར་ཕྱོགས་ན་བོད་དང་། ལྷོ་ཕྱོགས་ན་འཕགས་པའི་ཡུལ་དང་། ནུབ་ཕྱོགས་ན་
སྟག་གཟིག་དང་། བྱང་ཕྱོགས་ན་ཧོར་མུན་ཛའི་ཡུལ་དང་། ཡང་དེ་རྣམས་ལས་
རིང་བའི་ཤར་ཕྱོགས་ན་འཕགས་པ་འཇམ་པའི་གནས་རི་བོ་རྩེ་ལྔ་དང་། ལྷོ་
ཕྱོགས་ན་འཕགས་པ་སྤྱན་རས་གཟིགས་ཀྱི་གནས་རི་བོ་གྲུ་འཛིན་དང་། ནུབ་་
ཕྱོགས་ན་རིག་པ་འཛིན་པའི་གནས་ཨོ་རྒྱན་དང་། བྱང་ཕྱོགས་ན་སྤྲུལ་པའི་་་་
ཆོས་རྒྱལ་རྣམས་ཀྱི་གནས་ཤམ་བྷ ་ལ་རྣམས་ཡོད་ཅིང་། གཞན་ཡང་སིངྒ་ལ་་་
དང་། ལངྐའི་ཡུལ་དང་། བྷ ངྒ་ལ་དང་། གསེར་གླིང་དང༌། ཟངས་གླིང་དང་།
ཐོ་དཀར་དང་། ཀམ་པོ་ཛི་དང་། གནམ་སྟོང་ཞེས་བྱ་བ་ལ་སོགས་ཏེ་ཡུལ་ཆེན་
པོ་བཅུ་དྲུག་ཡོད་པར་གནས་འཇོག་གི་མདོ་ལས་གསུངས་ཤིང་། གསང་བ་་་་་
བསམ་གྱིས་མི་ཁྱབ་པ་ནས་ཡུལ་ཕྲན་སྟོང་ཡོད་པར་གསུངས་པའང་སྣང་ངོ༌།། །
གསུམ་པ་དེ་ལས་ཅུང་ཟད་འཕྲོས་དོན་བཤད་པ་ནི། རི་རབ་ཀྱི་རྩེ་ནས་རྒྱ་
མཚོའི་མཐར་ཐུག་པའི་བར་དུ་གདུགས་ཕུབ་པའི་རྣམ་པར། ལུག་གླང་འཁྲིག་
པ་ཀརྐ་ཊ། །སེང་གེ་བུ་མོ་སྲང་སྡིག་གཞུ། །ཆུ་སྲིན་བུམ་པ་ཉ་རྣམས་སོ་ཞེས་་་་་
པའི་ཁྱིམ་བཅུ་གཉིས་རླུང་གི་རང་བཞིན་ཤིན་ཏུ་སྲ་བ་གཡས་ཕྱོགས་སུ་འཁོར་
བ་དང་། རི་རབ་ཀྱི་རྩེ་ནས་དཔག་ཚད་བརྒྱད་ཁྲི་འཕགས་པའི་ནམ་མཁའ་ལ།
རླུང་གིས་བརྟེན་པའི་རིན་པོ་ཆེའི་ས་གཞི་ལ་འཐབ་བྲལ་གྱི་གནས་རི་རབ་ཀྱི་ས་
སྟེང་གི་ངོས་དཔག་ཚད་བརྒྱད་ཁྲི་ལས་ཉིས་འགྱུར་གྱིས་ཆེ་བ་ཡོད་དོ། །དེ་ནས་
དཔག་ཚད་འབུམ་དང་དྲུག་ཁྲི་འཕགས་པ་ན་འཐབ་བྲལ་ལས་ཉིས་འགྱུར་གྱིས་
• 23 •



ཆེ་བའི་དགའ་ལྡན་ཡོད་དོ། །དེའི་སྟེང་དཔག་ཚད་སུམ་འབུམ་ཉི་ཁྲི་འཕགས་་
པ་ན། དགའ་ལྡན་ལས་ཉིས་འགྱུར་གྱི་ཆེ་བའི་འཕྲུལ་དགའ་ཡོད་དོ། །དེ་ནས་
དཔག་ཚད་དྲུག་འབུམ་བཞི་ཁྲི་འཕགས་པ་ན། འཕྲུལ་དགའ་ལས་ཉིས་འགྱུར་
གྱི་ཆེ་བའི་གཞན་འཕྲུལ་དབང་བྱེད་ཡོད་དོ། །དེ་མན་ཆད་ནི་འདོད་ཁམས་་་་
ཡིན་ནོ། །དེ་ནས་དཔག་ཚད་འབུམ་ཕྲག་བཅུ་གཉིས་དང་བརྒྱད་ཁྲི་འཕགས་པ་
ན་གླིང་བཞི་པའི་འཁོར་ཡུག་དང་མཉམ་པའི་བསམ་གཏན་དང་པོ་ཚངས་པ་་
འདུན་ན་འདོན་དང་། ཚངས་རིས་དང་། ཚངས་ཆེན་གྱི་གནས་གསུམ་ཡོད་དོ།།
དེ་ལྟར་གླིང་བཞི་འཁོར་ཡུག་ཉི་ཟླ་དང་བཅས་པ། རི་རབ་གསེར་རི་དང་་་་
བཅས་པ། འདོད་ལྷའི་གནས་དྲུག བསམ་གཏན་དང་པོ་དང་བཅས་པ་རྣམས་
ལ་གླིང་བཞི་པའི་འཇིག་རྟེན་གྱི་ཁམས་ཞེས་བྱའོ། །དེ་ལྟ་བུ་གཅིག་ནས་གཉིས་
སུ་བགྲངས་པའི་སྟོང་ཕྲག་གཅིག་ལ་སྟོང་ཆུང་ངུའི་འཇིག་རྟེན་གྱི་ཁམས་ཞེས་་
བྱ་སྟེ། དེ་ཡང་ལྕགས་རི་གཅིག་གིས་བསྐོར་བའོ། །སྟོང་ཆུང་ངུའི་འཇིག་རྟེན་་་་
དེའང་གཅིག་ནས་གཉིས་སུ་བགྲངས་པའི་སྟོང་ལ་སྟོང་གཉིས་པ་བར་མའི་་་་
འཇིག་རྟེན་ཁམས་ཞེས་བྱ་སྟེ་ལྕགས་རི་གཅིག་གིས་བསྐོར་བ། དེའང་གཅིག་་་་
ནས་གཉིས་སུ་བགྲངས་པའི་སྟོང་ལ་སྟོང་གསུམ་གྱི་སྟོང་ཆེན་པོའི་འཇིན་རྟེན་
གྱི་ཁམས་ཞེས་བྱ་སྟེ་འཁོར་ཡུག་གི་ལྕགས་རི་གཅིག་གིས་ཡོངས་སུ་བསྐོར་བའོ། །
དེ་ལ་གླིང་བཞི་པའི་འཇིག་རྟེན་བྱེ་བ་ཕྲག་བརྒྱ་ཡོད་དོ། །གླིང་བཞི་དང་ནི་ཉི་
ཟླ་དང་། །རི་རབ་དང་ནི་འདོད་ལྷ་དང་། །ཚངས་པའི་འཇིག་རྟེན་སྟོང་ལ་ནི། །
སྟོང་ནི་སྤྱི་ཕུད་ཡིན་པར་འདོད། །དེ་སྟོང་ལ་ནི་སྟོང་གཉིས་པ། །བར་མའི་་་་་
1
• 24 •



འཇིག་རྟེན་ཁམས་ཡིན་ནོ། །དེ་སྟོང་ལ་ནི་སྟོང་གསུམ་པ། །མཉམ་དུ་འཇིག་ཅིང་
འབྱུང་བ་ཡིན། །ཞེས་པ་སྟེ། དེ་རྣམས་ནི་ཕན་ཚུན་བཀྲམ་པར་གནས་པའོ། །དེ་
དག་གི་གླིང་བར་རྣམས་ན། མཚན་མོ་མུན་པ་མུན་ནག་གིས་རང་གི་ལག་པ་་་
བརྐྱང་བསྐུམ་ཙམ་ཡང་མི་མཐོང་བའི་འཇིག་རྟེན་གྱི་ཁམས་མང་དུ་ཡོད་དོ། །
དེ་ལྟར་སྟོང་ཆེན་པོའི་འཇིག་རྟེན་ཁམས་ཐམས་ཅད་དུས་གཅིག་ལ་ཆགས་པ་
ཡིན་ཀྱང་ཡུན་ལ་བར་བསྐལ་ཉི་ཤུ་ཐོགས་ཤིང་། འཇིག་ཀྱང་མཉམ་དུ་འཇིག་གོ།།
དེ་རྣམས་དང་མཉམ་དུ་མི་འཇིག་པ་ནི། བསམ་གཏན་དང་པོའི་སྟེང་ན་བསམ་
གཏན་གཉིས་པ་སྟོང་ཆུང་ངུའི་འཇིག་རྟེན་དང་ཚད་མཉམ་པ་དང་། དེའི་སྟེང་
ན་བསམ་གཏན་གསུམ་པ་སྟོང་གཉིས་པའི་ཚད་མཉམ་པ། དེའི་སྟེང་ན་བསམ་
གཏན་བཞི་པ་སྟོང་གསུམ་གྱི་ཚད་དང་མཉམ་པ་ཡོད་དོ། །དེ་དག་གི་བར་ཐག་
ཀྱང་འོག་མ་འོག་མ་བས་ཉིས་འགྱུར་གྱིས་འཕགས་པ་སྟེ། དེ་ལྟར་བསམ་གཏན་
བཞི་ནི་གཟུགས་ཁམས་སོ། །གཟུགས་མེད་པ་ལ། ནམ་མཁའ་མཐའ་ཡས་པ་
དང༌། རྣམ་ཤེས་མཐའ་ཡས་དང་། ཅི་ཡང་མེད་པ་དང་། འདུ་ཤེས་མེད་འདུ་་
ཤེས་མེད་མིན་གྱི་སྐྱེ་མཆེད་དེ་སྐྱེ་མཆེད་མུ་བཞི་ལ་གནས་ལོགས་པ་མེད་དེ།
གཟུགས་མེད་ཁམས་ན་གནས་མེད་དོ། །ཞེས་སོ། །
གཉིས་པ་འཇིག་རྟེན་ཁམས་དེ་གནས་པའི་བསྐལ་པ་ནི་ཐོག་མར་རླུང་གི་
དཀྱིལ་འཁོར་མགོ་རྩོམ་པ་ནས་མཐར་འཆད་འགྱུར་ལྟར་མི་ནས་དམྱལ་བའི་་་
བར་གྱི་སེམས་ཅན་གྱི་ཁམས་ཆགས་པའི་བར་དང༌། འཛམ་བུ་གླིང་པའི་མི་་་་
རྣམས་ཚེ་ལོ་དཔག་མེད་ནས་བརྒྱད་ཁྲིའི་བར་འགྲིབ་པ་དུས་མཚུངས་པས།
• 25，



དེའི་བར་ལ་ཆགས་པའི་བསྐལ་པའམ་ཡར་གྱི་ཡ་ཐོག་རིང་མོ་ཞེས་བྱ་སྟེ། སྣོད་
ཆགས་པ་ལ་བར་སྐལ་གཅིག་དང་། བཅུད་ཆགས་པ་ལ་བར་བསྐལ་བཅུ་དགུ་སྟེ།
བར་བསྐལ་ཉི་ཤུ་ཐོགས་སོ། །དེ་དུས་ཀྱི་བརྒྱད་ཁྲི་པ་ནས་བཟུང་སྟེ་ཚེ་ལོ་བཅུ་་
པའི་བར་ལ་བར་བསྐལ་དང་པོ་ཞེས་བྱ་ལ། དེ་ནས་བརྒྱད་ཁྲི་པ་འདས། སླར་་་་
བཅུ་པར་བབས་པ་གཉིས་བསྡོམས་པ་ལ་བར་གྱི་ཁུག་པ་གཅིག་ཟེར་རོ། །དེ་་་
འདྲ་བ་བཅོ་བརྒྱད་འབྱུང་བ་ལ་བར་གྱི་བསྐལ་པ་བཅོ་བརྒྱད་ཅེས་ཟེར་རོ། །དེ་
ནས་ཚེ་ལོ་བཅུ་པ་ནས་བརྒྱད་ཁྲི་པའི་བར་ནི་བར་བསྐལ་ཐ་མ་སྟེ་སྡོམས་པས་་
བར་བསྐལ་ཉི་ཤུར་གནས་སོ། །དེ་ལ་ཚེ་ལོ་མར་འགྲིབ་པ་ནི་འདོད་ཆགས་ལ་་་
སོགས་པ་དུག་ལྔའི་ཀུན་སློང་རགས་སུ་སོང་བའི་དབང་གིས་ཚེ་ལོ་བཅུ་པའི་་་
བར་དུ་འགྲིབ་ལ། དེའི་ཚེ་མཚོན་གྱི་བསྐལ་པ་ཞག་བདུན་དང་། ནད་ཀྱི་བསྐལ་
པ་ཟླ་བ་བདུན་དང་ཞག་བདུན། མུ་གེའི་བསྐལ་པ་ལོ་བདུན་དང་ཟླ་བ་དང་་་་
ཞག་བདུན་བདུན་འབྱུང་བས་མིའི་འགྲོ་བ་ཕལ་ཆེར་ཟད་པ་ལྟར་འགྲོ་བ་ཡིན་
ཏེ། དེ་ནས་ལས་ཀྱི་ལམ་ལྷག་པས། །ཚེ་ཐུང་ལོ་ནི་བཅུ་ཡིན་ནོ། །བསྐལ་པ་མཚོན་
དང་ནད་དང་ནི། །མུ་གེ་དག་གིས་ཚར་འབྱིན་ཏོ། །ཞག་རྣམས་དང་ནི་ཟླ་བ་་་་
དང་། །ལོ་བདུན་དག་ཏུ་གོ་རིམ་བཞིན། །ཞེས་སོ། །དེ་ནས་མིའི་ལྷག་མ་འགའ་
རེ་ལུས་པ་རྣམས་ལ། ཆེས་དཀོན་པའི་བསམ་པས་ཕན་ཚུན་མཛའ་ཞིང་མཐུན་
པར་འགྱུར་བས་དང་། རྗེ་བཙུན་བྱམས་པའི་སྤྲུལ་པ་མི་གཞན་མ་རྣམས་ལས་་
ཆེས་གཟུགས་བཟང་བ་ཞིག་མཐོང་བ་ལ་ཡིད་དང་བས་སྲོག་གཅོད་པ་སོགས་་
མི་དགེ་བ་སྤོང་བའི་རིམ་གྱི་ཚེ་དང་ལོངས་སྤྱོད་འཕེལ་ཏེ་ཚེ་ལོ་བརྒྱད་ཁྲི་པར་་
• 26 •



འགྱུར་རོ། །ཁུག་པ་གཞན་རྣམས་ལའང་དེས་མཚོན་ནས་ཤེས་པར་བྱའོ། ། །
གསུམ་པ་འཇིག་རྟེན་གྱི་ཁམས་དེ་གནས་ནས་འཇིག་པའི་བསྐལ་པ་ནི། །
དེ་ལྟར་གནས་པའི་བར་བསྐལ་ཉི་ཤུ་རྫོགས་ནས་འཇིག་པའི་འགོ་བརྩམ་སྟེ། དེ་
ཡང་དེའི་ཚེ་མནར་མེད་པའི་དམྱལ་བ་རྣམས་གསར་དུ་སྐྱེ་བའི་རྒྱུན་ཆད་ནས།
སྐྱེས་ཟིན་རྣམས་ཀྱང་དེའི་ལས་ཟད་ནས་འགྲོ་བ་གཞན་དུ་སྐྱེ་བའང་མ་ཟད་་་་
ཀྱང་། དམྱལ་བ་གོང་མ་དང་འཇིག་རྟེན་གཞན་གྱི་དམྱལ་བར་སྐྱེས་པ་ལས་་་་་
དམྱལ་བའི་གནས་འོག་མ་མནར་མེད་པ་དག་སྟོངས་པར་གྱུར་ཏོ། །དེ་བཞིན་་
ཏུ་རིམ་པས་དམྱལ་ཁམས་བཅོ་བརྒྱད་སྟོངས་པ་ནས་ཡི་དག་དང་དུད་འགྲོ་་་་་
རྣམས་ཀྱང་མི་ལ་སོགས་པར་སྐྱེས་ནས་སྟོངས་པར་གྱུར་ཏོ། །དེ་ནས་མི་རྣམས་
ཀྱི་བྱང་སྒྲ་མི་སྙན་པ་རྣམས་འདོད་པའི་ལྷ་དག་ཏུ་སྐྱེས་ཤིང་། དེར་བསམ་་་་་
གཏན་གྱི་སེམས་ཐོབ་ནས་བསམ་གཏན་དང་པོར་སྐྱེ་ལ། གླིང་གཞན་རྣམས་ཀྱི་
མི་དང་འདོད་ལྷ་རྣམས་ལ་ཆོས་ཉིད་ཀྱིས་ཐོབ་པའི་བསམ་གཏན་སྐྱེས་ནས་་་་
བསམ་གཏན་དང་པོར་སྐྱེའོ། །དེ་བཞིན་དུ་ཆོས་ཉིད་ཀྱིས་ཐོབ་པའི་བསམ་་་་་
གཏན་གཉིས་པ་སོགས་ནས། ཚངས་པའི་འཇིག་རྟེན་གྱི་བར་སྟོངས་པར་གྱུར་
ཏོ། །དེ་ལྟར་བཅུད་ཀྱི་སེམས་ཅན་འཇིག་པ་ལ་བར་བསྐལ་བཅུ་དགུ་ཐོགས་སོ། །
དེ་ནས་ཚངས་པའི་འཇིག་རྟེན་མན་ལ་སེམས་ཅན་མེད་པ་དེའི་ཚེ་ཆར་མི་་་་་
འབབ་ཅིང་ཉི་མ་བདུན་འཆར་བར་འགྱུར་ཏེ། དེས་རིམ་པ་བཞིན་དུ་རྩི་ཤིང་་
ནགས་ཚལ་ནས་རྒྱ་མཚོ་ཆེན་པོའི་བར་བསྐམས་པར་གྱུར་ནས་མཐར་མེ་ལྕེ་་་་
གཅིག་ཏུ་གྱུར་པས་མནར་མེད་ནས་ཚངས་པའི་འཇིག་རྟེན་གྱི་བར་འཇིག་སྟེ་་
• 27 •



དེ་ལ་བར་བསྐལ་གཅིག་ཏེ་འཇིག་པ་ལ་བར་བསྐལ་ཉི་ཤུ་ཐོགས་སོ། །དེ་ལྟར་ན་
འཇིག་རྟེན་འདི་ཆགས་པ་དང་། གནས་པ་དང་། འཇིག་པ་དང༌། སྟོངས་པ་་
རྣམས་ལ་བར་བསྐལ་ཉི་ཤུ་ཉི་ཤུ་སྟེ་བརྒྱད་ཅུ་ཐོགས་ཏེ་དེ་ལ་བསྐལ་པ་ཆེན་པོ་
ཞེས་བྱའོ། །འཇིག་པ་དེ་ལའང་མེ་དང་ཆུ་དང་རླུང་གིས་འཇིག་པའི་ཚུལ་མི་་་
འདྲ་བ་གསུམ་ཡོད་པ་ལས། མེས་འཇིག་པའི་ཚུལ་ནི་བཤད་མ་ཐག་པ་ལྟར་ལན་
བདུན་གྱི་བར་དུ་ཆགས་ཤིང་མེས་འཇིག་པར་བྱེད་དོ། །དེའི་རྗེས་སུ་ཆུས་ལན་
རེ་འཇིག་སྟེ་འོད་གསལ་གྱི་གནས་སུ་སྤྲིན་ཆེན་པོ་འདུས་པ་ལས་ཆར་བབ་ནས་
སྣོད་འདི་ལན་ཚ་ཞུ་བ་ལྟར་བྱས་ནས་དེ་ཉིད་ཀྱང་བསྐམས་ནས་བསམ་གཏན་
གཉིས་པ་མན་འཇིག་གོ། །དེ་ལྟ་བུ་སྤེལ་བ་ལན་བདུན་གྱི་རྗེས་སུ་སླར་ཡང་མེས་
ལན་བདུན་འཇིག་གོ། །དེའི་རྗེས་སུ་མཐར་ནི་རླུང་གིས་འཇིག་པར་གྱུར་ཏེ།
རིའི་རྒྱལ་པོ་རི་རབ་ཀྱང་ཕྱེ་མར་འཐག་པར་བྱེད་པའི་རླུང་ལངས་ནས་བསམ་
གཏན་གསུམ་པ་མན་འཇིག་པར་འགྱུར་རོ། །དེ་ལྟར་ཡང་། མེ་དང་ཆུ་དང་་་་
རླུང་དག་གིས། །འཇིག་པ་དག་ནི་ཡང་གསུམ་ཡིན། །བསམ་གཏན་གཉིས་་་་་
སོགས་གསུམ་པོ་ནི། །དེ་དག་གི་ཚེ་གོ་རིམ་བཞིན། །དེའི་སྐྱོན་དང་ཆོས་མཐུན་་
ཕྱིར། །བཞི་པ་ན་མེད་མི་གཡོའི་ཕྱིར། །མི་རྟག་དེའི་གཞལ་མེད་ཁང་། །སེམས་
ཅན་བཅས་ཏེ་འབྱུང་འཇིག་ཕྱིར། །མེ་ཡིས་བདུན་ནོ་ཆུ་ཡི་གཅིག །དེ་ལྟར་ཆུ་་
བདུན་ཐལ་ནས་ཀྱང་། །མེ་ཡི་བདུན་ནོ་དེ་ནས་ནི། །མཇུག་ཏུ་རླུང་གིས་འཇིག་
པ་ཡིན། །ཞེས་སོ། །དེ་ཡང་བསམ་གཏན་དང་པོ་ན་རྟོག་དཔྱོད་མེ་ལྟ་བུ་དང་།
གཉིས་པ་ན་དགའ་བདེ་ཆུ་ལྟ་བུ་དང་། གསུམ་པ་ན་ཏིང་ངེ་འཛིན་གྱི་སྐྱོན་་་་་
• 28 •



དབུགས་དབྱུང་རྔུབ་རླུང་ལྟ་བུ་ཡོད་པའི་དབང་གིས་དེ་དང་དེས་འཇིག་པ་་་་
ཡིན་ལ། བསམ་གཏན་བཞི་པ་ན་ཕྱི་རོལ་འབྱུང་བའི་སྐྱོན་གྱིས་འཇིག་པ་བྱེད་
པ་མེད་ཀྱང་། སེམས་ཅན་རང་ལ་ཡིད་ལས་གྲུབ་པའི་གཞལ་ཡས་ཁང་དང་་་་
བཅས་པ་མཉམ་དུ་སྐྱེ་འཇིག་བྱེད་པར་འདོད་དོ། །ཡང་འཇིག་པའི་སྐྱོན་མི་་་་
བྱེད་པ་ནི་སྣོད་ཀྱི་འཇིག་རྟེན་ཉིད་ས་ཁམས་གཙོ་བོར་ཡིན་པས་དོན་གྱིས་སོ་་་
ཞེས་བཤད་ཅིང་དེ་ལྟར་དྲིལ་བས་འཇིག་ཆགས་ཀྱི་བསྐལ་པ་དྲུག་ཅུ་རྩ་བཞི་་་
བཏུད་མར་འབྱུང་སྟེ་དགེ་རྒྱས་པ་རྣམས་ཀྱི་ཚེ་ཚད་དང་མཉམ་པའོ། །
གསུམ་པ་ཞར་བྱུང་དུ་དག་པའི་འཇིག་རྟེན་བཤད་པ་ནི། འཇིག་རྟེན་གྱི་
ཁམས་ཞེས་པ་ལ་བཤད་མ་ཐག་པ་ལྟ་བུ་སོ་སོ་སྐྱེ་བོ་རྣམས་ཀྱི་གནས་མ་དག་་་་
པའི་འཇིག་རྟེན་དང༌། འཕགས་པ་རྣམས་ཀྱི་ཡེ་ཤེས་ཀྱི་རང་སྣང་ལས་གྲུབ་་་་
པས་ཆགས་འཇིག་མི་བྱེད་པ་རྣམས་ལ་དག་པའི་འཇིག་རྟེན་ཞེས་བྱ་སྟེ། མདོ་་
བརྒྱད་བརྒྱ་པ་ལས་གསུངས་པའི་བདེ་བར་གཤེགས་པ་བདུན་གྱི་ཞིང་ཁམས་་་
དང༌། ཕྱོགས་བཅུའི་སངས་རྒྱས་དང་། རིགས་ལྔའི་གནས་དང་། མངོན་དགའ།
པད་མ་ཅན། བདེ་བ་ཅན་ལ་སོགས་པ་དག་ཡིན་ནོ་ཞེས་བྱ་སྟེ། དེའང་འདི་ལྟར།
གནོད་བྱ་ཁམས་ཀྱི་འཕེལ་ཟད་འཁྲུག་གསུམ་དང་གསོག་ལྡང་ཞི་བའི་རྣམ་་་་
འགྱུར་ཀུན། རོ་དྲུག་ཟས་དང་སྤྱོད་ལམ་སོགས་ཀྱི་ཉེ་བར་བསྐྱེད་མོད་དེ་ཉིད་་
ཀྱང་། འབྱུང་བ་བཞིའི་འཕེལ་འགྲིབ་ལས་ཡིན་དེ་ཡང་ཉི་ཟླའི་བསྒྲོད་པ་ལ་་་
ལྟོས་ཏེ། དེ་ཕྱིར་ཕྱི་རོལ་གནོད་བྱེད་རྐྱེན་གྱི་རྣམ་བཞག་འདི་ཀོ་གཅེས་པར་་་་་
གཟུང༌། ཞེས་པ་བསྡུ་བའི་ཚིགས་སུ་བཅད་པའོ། །གང་དག་བྱང་ཆུབ་སེམས་་་
• 29 •



དཔའི་སྤྱད་པ་སྤྱོད་པར་འདོད་པའི་སྨན་པ་རྣམས་ཀྱི་མི་ཤེས་སུ་མི་རུང་བའི་ཕྱི་
ནང་གཞན་གསུམ་གྱི་རྣམ་བཞག་ཤེས་བྱ་སྤྱིའི་ཁོབ་དབུབ་པ་དྲང་སྲོང་ཀུན་དུ་
དགའ་བའི་ཟློས་གར་ཞེས་བྱ་བ་ཡུལ་མཐའ་ཁོབ་ལ་ཐོག་ཟུར་མཁར་དུ་བྱུང་་་་་
བའི་སྨན་པ་ལེགས་བཤད་འཚོལ་གྱིས་ཉེ་བར་བཀོད་པ་ལས། ཕྱི་གནོད་བྱེད་ཀྱི་
སྐྱེན་ཡན་ལག་དང་བཅས་པ་བཤད་པའི་སྐབས་དེ་དང་པོའོ། །
ནང་གནོད་བྱ་ཁམས་ཀྱི་རང་བཞིན།
སྤྱི་དོན་གཉིས་པ་ནང་གནོད་བྱ་ཁམས་ཀྱི་རང་བཞིན་བཤད་པ་ལ་བཞི་སྟེ།
ཁམས་ཇི་ལྟར་གྲུབ་པའི་ཚུལ་བསྟན་པ། ཁམས་དེ་ལྡན་གྱིས་སེམས་ཅན་བཤད་པ།
ཆེ་ཚད་འཇལ་བྱེད་ཀྱི་རིག་པ་བསྟན་པ། སྐྱེ་གནས་ཀྱི་ཁྱད་པར་བཤད་པའོ།།
དང་པོའི་རྩ་བའི་རྒྱུད་རྟག་པ་གཉིས་པ་ལས། བོ་ལ་ཀ་ཀོ་ལ་སྦྱོར་བས། །
རེག་པ་སྲ་བ་བག་ཆགས་ཉིད། །ས་ནི་དེ་ལས་སྐྱེས་པར་འགྱུར། །བྱང་སེམས་ཁུ་
བའི་རང་བཞིན་ལས། །ཆུ་ཡི་ཁམས་ནི་འབྱུང་བ་སྟེ། །བསྐྱོད་པ་ལས་ནི་དྲོད་སྐྱེ་
ཞིང་། །གཡོ་བ་རླུང་དང་རབ་ཏུ་གྲགས། །བདེ་བ་ནམ་མཁའ་ཉིད་ཀྱི་ཁམས། །
ལྔ་པོས་རྣམ་པར་ཤེས་པ་བསྐོར། །ཞེས་དང་། རྡོ་རྗེ་གདན་བཞི་ལས། ཆུ་ནི་་་་
སེམས་ལས་བྱུང་བས་ན། །རྣམ་པར་ཤེས་པ་ཆུ་ཡི་ཁམས། །གལ་ཏེ་ཆུ་ཉིད་་་་་་
གཞན་དུ་ན། །ཤི་ནས་ཅི་སྟེ་ཆུ་མི་འབྱུང་། །རྣམ་ཤེས་མེ་རུ་བྱུང་བས་ན། །ལུས་ལ་
དྲོ་བ་ཤིན་ཏུ་ངེས། །ཡེ་ཤེས་འཕོས་པའི་ལུས་ལ་ནི། །ཅི་སྟེ་དྲོ་བ་ཉིད་མི་སྣང་། །
རྣམ་ཤེས་རླུང་གི་ལུས་དག་ལ། །འབྱུང་འཇུག་དབུགས་ནི་དུ་བ་འདྲ། །ཡེ་ཤེས་
འཕོས་པའི་ལུས་དག་ལ། །དེ་དག་ལ་ཡང་དབུགས་མེད་དོ། །སེམས་ནི་ས་རུ་་་
• 30 •



བྱུང་བས་ན། །ལྕི་བ་རྒྱུ་ནི་སྣང་བ་ཉིད། །ཡེ་ཤེས་འཕོས་པའི་ལུས་དག་ནི། །ཆུ་་
ཡི་སྟེང་དུ་མི་ལྡིང་ངམ། །ལུས་ཀྱི་ཚད་མ་ལྔ་ཆར་ཡང་། །ལྔ་ཆར་གཅིག་གི་ངོ་བོ་
སྟེ། །གཅིག་ཏུ་གྱུར་པ་ཤེས་བྱས་ན། །རྣལ་འབྱོར་པ་ཡི་གནས་ལྟའོ། །ཞེས་པ་་་
དང༌། །ཕྱག་ཐིག་ལས། འབྱུང་བ་ཆེན་པོ་འདི་དག་ནི། །སྲོག་གི་རྟེན་དུ་ཤེས་་་་་
པར་བྱ། །ཡང་ན་སྲོག་ནི་དེ་རྣམས་རྟེན། །ལེགས་སྐྱེས་དབང་མོ་ཤེས་པར་གྱིས། །
ཞེས་བྱ་བ་ལ་སོགས་པ་གསུངས་པ་ལྟར། སེམས་ཅན་སྤྱིའི་ཁམས་ལྔ་དང་། རྡོ་་་
རྗེའི་ལུས་ཅན་གྱི་ཁམས་དྲུག་ཀའང་། ཐོག་མ་མེད་པའི་དུས་ཅན་གྱི་བག་་་་
ཆགས་ཉིད་ཀྱིས་གྲུབ་པ། འདུ་འཕྲོད་ཀྱི་རེག་བྱ་སོགས་ལས་ཉེ་བར་སད་ནས་་
འཕེལ་བར་བྱེད་པ་དག་གོ། །དེ་ལྟར་ཡང་དཔལ་དུས་ཀྱི་འཁོར་ལོ་ལས། ལུས་་
འདི་ལ་ནི་ཁམས་ཀྱི་ཚོགས་རྣམས་མཐའ་དག་རོ་དྲུག་ཟོས་ཤིང་འཐུངས་པ་་་་
དག་ལས་འཕེལ་འགྱུར་ཏེ། ཞེས་བྱ་བ་ལ་སོགས་པ་གསུངས་སོ། །
གཉིས་པ་ཁམས་དེ་ལྡན་གྱི་སེམས་ཅན་བཤད་པ་ལ་གཉིས་ཏེ། ཆགས་་་་
ཚུལ་གྱི་སྒོ་ནས་མདོར་བསྟན་པ་དང་། གནས་ཚུལ་གྱི་སྒོ་ནས་རྒྱས་པར་བཤད་
པའོ། ། །
དང་པོ་ནི། དེ་ལྟར་ཕྱི་སྣོད་ཀྱི་འཇིག་རྟེན་མས་ནས་ཡར་ཆགས་པ་ཡིན་་་
ཀྱང་། ནང་བཅུད་ཀྱི་སེམས་ཅན་ནི་ལྷ་ནས་ཡས་རིམ་གྱི་ཆགས་པ་ཡིན་པ་ལ།
དེ་ཡང་འཇིག་རྟེན་སྔ་མ་མེས་ཞིག་པའི་རྗེས་ལ་འདི་ཆགས་པ་ཡིན་པས་བསམ་
གཏན་དང་པོ་མན་སྟོང་པར་ཡོད་པ་དེའི་ཚེ། བསམ་གཏན་གཉིས་པའི་གནས་
ནས་འོད་གསལ་གྱི་ལྷ་ཚེ་ཟད་པ་གཅིག་ཤི་འཕོས་ཏེ་ཚངས་པའི་གཞལ་མེད་་་་
• 31.



ཁང་སྟོང་པར་སྐྱེས་ཤིང་། དེ་གཅིག་པུར་གྱུར་པས་སྐྱོ་བ་ན་ཀྱེ་མ་བདག་དང་་
བསྐལ་བ་མཉམ་པ་གཞན་ཡང་འདིར་སྐྱེས་ན་ཅི་མ་རུང་མཉམ་དུ་སེམས་སོ། །
དེ་ལྟར་བསམ་པའི་དབང་གིས་བྱུང་བ་མ་ཡིན་མོད་ཀྱང་དེའི་ཚེ་སླར་ཡང་་་་་་
གཞན་ཞིག་སྐྱེས་པར་གྱུར་ཏོ། །དེར་སྔོན་དུ་སྐྱེས་པ་དེས་བསམས་པ་འདི་ན་་་་
བདག་པས་ཆེས་རྒན་པ་འགའ་ཡང་མི་སྣང་ཞིང་། འདི་དག་ཀྱང་བདག་གི་་་་
བསམ་པའི་དབང་གིས་བྱུང་བའོ་སྙམ་པ་ལས། དེ་ལ་འཇིག་རྟེན་གྱི་མེས་པོ་་་་
ཚངས་པ་ཞེས་གྲགས་ཏེ་ཚངས་ཆེན་ཡིན་ནོ། །སྣོད་བཅུད་ཐམས་ཅད་བདག་
གིས་བྱས་སོ་སྙམ་དུ་རློམ་པས་ན་འཇིག་རྟེན་གྱི་བྱེད་པོ་ཞེས་ཀྱང་ཟེར་རོ། །དེ་་
ནས་རིམ་པ་བཞིན་དུ་ཚངས་པ་མདུན་ན་འདོན་དང་། ཚངས་རིས་དང་། །
གཞན་འཕྲུལ་དབང་བྱེད་དང་། འཕྲུལ་དགའ་དང་། དགའ་ལྡན་དང་འཐབ་་
བྲལ་དང༌། སུམ་ཅུ་རྩ་གསུམ་དང་། རྒྱལ་ཆེན་རིགས་བཞིའི་ལྷའི་བར་དུ་ཆགས་
ཤིང་འཕེལ་བར་གྱུར་ཏོ། །དེ་ནས་མིའི་འཇིག་རྟེན་ཐོག་མར་བྱང་གི་སྒྲ་མི་སྙན་
དང་། ནུབ་ཀྱི་བ་གླང་སྤྱོད་དང་། ཤར་གྱི་ལུས་འཕགས་པོ་དང་། ལྷོ་འཛམ་བུ་
གླིང་རྣམས་སུ་རིམ་པས་སྐྱེས་སོ། །དེ་ཡང་འཛམ་བུའི་གླིང་འདི་ཉིད་ཀྱི་དབུས་
ཀྱི་ཕྱོགས་སུ་ཐོག་མར་སྐྱེས་པ་ནི་ཤེད་བུ་དང་། གཉིས་པར་སྐྱེས་པ་ལས་ཤེད་་་
ལས་སྐྱེས་ཞེས་མང་དུ་འཕེལ་ལོ། །དེའི་ཚེ་འཛམ་བུ་གླིང་པ་རྣམས་ཚེ་ལོ་དཔག་
མེད་འཚོ་བ་གཟུགས་ཁམས་ཀྱི་ལྷ་ལྟར་ཐམས་ཅད་ཀྱང་བརྫུས་ཏེ་སྐྱེ་ཞིང་རྫུ་་་་
འཕྲུལ་གྱིས་ནམ་མཁའ་ལ་འགྲོ་བ། ཟས་སུ་བསམ་གཏན་གྱི་དགའ་བ་ཟ་ཞིང་
རང་འོད་ཀྱིས་འཚོ་བ་ཡོད་དོ། །དེ་ལྟར་བར་བསྐལ་བཅུ་དགུ་ལ་ཉེ་བར་ལྷ་ལྟ་
• 32 •



བུའི་ལོངས་སྤྱོད་ལ་སྤྱད་ནས་སྲེད་ལེན་གྱི་བག་ཆགས་རྣམས་རིམ་གྱི་སད་པར་
གྱུར་ཏོ། །སྐབས་ཤིག་ན་ཟས་ཀྱི་རོ་ལ་སྲེད་པའི་རང་བཞིན་ཅན་འགའ་ཞིག་་་་
གིས་སའི་བཅུད་དཀར་ཞིང་སྦྲང་རྩི་ལྟར་མངར་བ་དག་ལ་ཆགས་པས་ཟོས་་་་་
ནས་གཞན་རྣམ་ལའང་སྦྲན་ནས་ཐམས་ཅད་ཀྱིས་ཟོས་སོ། །དེའི་ཚེ་ཁམས་ཀྱི་་
ཟས་ཟོས་པ་ལས་ལུས་ཀྱི་རང་འོད་ཉམས་ཏེ་མུན་ནག་ཏུ་གྱུར་པ་ལ་ཉེ་བ་ན།
སེམས་ཅན་སྤྱི་མཐུན་གྱི་བསོད་ནམས་ལས་གླིང་བཞི་ཆར་སྣང་བར་བྱེད་པའི་་
ཉི་མ་དང་ཟླ་བ་དག་བྱུང་སྟེ། དེ་ལས་ཉིན་ཞག་དང་ཚེས་ཞག་གི་རྣམ་པར་་་་་
བཞག་པ་གྲུབ་བོ། །སའི་བཅུད་དེ་ཟད་པ་ན་སའི་ཞག་ཅེས་བྱ་བ་དམར་སེར་་་་
སྦྲང་རྩི་དང་འདྲ་བ་དང་། དེ་ནུབ་པ་དང་མྱུ་གུའི་ཚལ་དང་། དེ་ཟད་པ་ན་མ་
རྨོས་པའི་ལོ་ཏོག་རྣམས་བྱུང་བ་རིམ་གྱིས་ཟོས་པ་ལས། རྩུབ་ཅིང་ལྕི་བའི་ནུས་
པས་མི་གཙང་བ་འབྱུང་བའི་དབང་པོའི་སྒོ་གཉིས་འདོད་དོ། །དེ་དག་མཐོང་་
བ་ལས་སྔོན་གོམས་པའི་ཚུལ་བཞིན་མིན་པ་ཡིད་ལ་བྱས་ནས་ལོག་པར་ཞུགས་
པར་གྱུར་ཏོ། །དེའི་ཚེ་ནམ་འདོད་པའི་དུས་སུ་བླངས་ཏེ་ཟ་བ་ལ་ལེ་ལོ་ཅན་་་་་
འགའ་ཞིག་གིས་གསོག་འཇོག་བྱས་སོ། །དེ་བཞིན་དུ་ཐམས་ཅད་ཀྱིས་བྱས་པས་
མ་རྨོས་པའི་ལོ་ཏོག་ཟད་ནས་སོ་ནམས་ཀྱི་བྱ་བ་ལ་ཞུགས་པ་རང་གིས་བཏབ་
པའི་ལོ་ཏོག་གཞན་གྱིས་མ་བྱིན་པར་བླངས་པ་ལས་མ་མཐུན་ཏེ་རྩོད་པ་བྱུང་ངོ༌།།
དེའི་ཚེ་མི་རང་བཞིན་བཟང་བ་གཅིག་གཙོ་བོར་བསྐོས་པ་མཐུན་སྣང་དུ་གྲུབ་
ནས་ཀུན་གྱིས་བཀུར་བ་ཅེས་བྱ་བའི་རྒྱལ་པོར་གྱུར་ཏོ། །དེར་རྒྱལ་པོས་མ་བྱིན་
པར་བླངས་པ་དང་རྩོད་པ་རྣམས་ལ་དྲིས་པ་ན་ཆད་པས་བཅད་ཀྱི་དོགས་ནས་
• 33 •



རྫུན་སྨྲས་ཤིང་། དེར་རྒྱལ་པོས་ཤེས་ནས་ཁྲི་མུན་དུ་བཅུག་ནས་བསད་པ་ལས་
སྲོག་གཅོད་པ་བྱུང་སྟེ་མི་དགེ་བའི་ལས་རིམ་གྱིས་འཕེལ་ལོ། །དེ་ནས་མི་དགེ་བ་
སྤྱོད་པའི་སེམས་ཅན་རྣམས་ཚེ་འཕོས་ནས་དུད་འགྲོར་སྐྱེས་ཤིང་། དེས་ཀྱང་་་་
སྡིག་པའི་ལས་ཆེས་ཆེར་གྱུར་ཏེ་ཡི་དྭགས་དང་དམྱལ་བ་རྣམས་རིམ་གྱིས་་་་་
ཆགས་པའོ། །དེ་ནས་མནར་མེད་པའི་དམྱལ་བར་སེམས་ཅན་གཅིག་སྐྱེས་པ་་་
ནས་སྣོད་བཅུད་ཀྱི་འཇིག་རྟེན་འདི་ཉིད་ཆགས་པ་རྫོགས་ཏེ་དེ་ཡན་ལ་བར་་་་་
བསྐལ་བཅུ་དགུ་ཐོགས་སོ། །དེའི་ཚེ་མི་རྣམས་ཀྱི་ཚེ་དང་ལོངས་སྤྱོད་ཀྱང་མི་་་
དགེ་བའི་དབང་གིས་ཉམས་པ་ལས་ཚེ་ལོ་བརྒྱད་ཁྲི་བར་ཐུབ་པ་ཡིན་ནོ། །དེ་་་
ཡང་། སྔར་བྱུང་སེམས་ཅན་གཟུགས་ཅན་བཞིན། །དེ་ནས་རིམ་བཞིན་རོ་ལ་་་
ཆགས། །ལེ་ལོས་གསོག་འཇོག་བྱས་ནས་ནི། །འཛིན་བཅས་རྣམས་ཀྱི་ཞིང་་་་
དཔོན་བཏབ། །ཞེས་པའི་དོན་ནོ། །
གཉིས་པ་གནས་ཚུལ་གྱི་སྒོ་ནས་རྒྱས་པར་བཤད་པ་ལ་་དང་པོ་དམྱལ་བ་
ནི། ལུས་སེམས་སྡུག་བསྔལ་ཞིང་ཉམས་ཐག་པས་ན་དམྱལ་བ་སྟེ། འདི་ལ་ཚ་་་
དམྱལ་དང་གྲང་དམྱལ་གཉིས་ལས། དང་པོའི་གནས་ནི་འཛམ་བུའི་གླིང་་་་་
འདིའི་འོག་དཔག་ཚད་སྟོང་ཕྲག་ཉི་ཤུ་གཞལ་བ་ན་དེ་དང་མཆུ་ཞེང་མཉམ་་་་
པའི་ལྕགས་ཀྱི་ཁང་པ་གྲུ་བཞི་པ་ཕྱོགས་ཀུན་ནས་མེ་འབར་བ་ཡོད་དེ། དེ་ན་་་་
ཕན་ཚུན་དགྲར་འདུ་ཤེས་ཤིང་མཚོན་ཆ་སྣ་ཚོགས་འདེབས་པས་ལུས་དུམ་བུ་་
དུམ་བུར་སོང་ཡང་ནམ་མཁའ་ལ་སླར་ཡང་སོས་པར་གྱུར་ཅིག་ཅེས་པའི་སྒྲ་ལ་
བརྟེན་ནས་སོས་ཤིང་ཀུན་ནས་འཐབ་པར་བྱེད་པའི་དུས་འདའ་བ། རྒྱལ་ཆེན་
• 34 •



རིགས་བཞི་པའི་ཚེ་ཚད་ལ་ཞག་གཅིག་ཏུ་བྱས་པའི་ལོ་ལྔ་བརྒྱར་སྡུག་བསྔལ་་་་
མྱོང་བའི་ཡང་སོས་དང་། དམྱལ་བསྲུངས་རྣམས་ཀྱིས་ལུས་ལ་ཐིག་ནག་པོ་་་་
བཏབ་ནས་སོག་ལེ་དང་སྟ་རེ་མེ་འབར་བས་བཤག་པར་བྱེད་པའི་ཚེ་རིམ་གྱིས་
སོས་ནས་སླར་ཡང་དེ་ལྟར་བཤགས་པའི་དུས་འདའ་ཞིང་། སུམ་ཅུ་རྩ་གསུམ་་
པའི་ཚེ་ཚད་ལ་ཞག་གཅིག་ཏུ་བྱས་པའི་རང་ལོ་སྟོང་དུ་སྡུག་བསྔལ་མྱོང་བའི་ས་
ཐིག་ནག་དང་། ཡང་སེམས་ཅན་གང་དག་ལྕགས་ཀྱི་ཐོ་བ་དང་། ལྕགས་ཀྱི་རི་
ལུག་ཐུག་གི་གདོང་འདྲ་བ་ཕན་ཚུན་འཐབ་པའི་བར་དུ་འཆི་ལ། ཕྱིར་གྱེས་པ་
ན་སོས་ནས་སླར་ཡང་འཆི་བ་སོགས་ཀྱི་དུས་འདའ་ཞིང་། འཐབ་བྲལ་བའི་ཚེ་
ཚད་ལ་ཞག་གཅིག་དུ་བྱས་པའི་རང་ལོ་ཉིས་སྟོང་དུ་སྡུག་བསྔལ་མྱོང་བའི་སྡུད་
འཇོམས་དང་། ཡང་སེམས་ཅན་གང་དག་རང་གི་ལྕེ་དཔག་ཚད་ཀྱི་རྒྱ་ཁྱོན་དུ་
གྱུར་ཏེ། ལྕགས་ཀྱི་རྨིག་པ་ཅན་གྱི་གླང་གིས་དྲུད་པའི་ཐོང་གཤོལ་མེ་འབར་་་་་
བས་རྨོ་བར་བྱེད། ཕྱོགས་ཐམས་ཅད་ལྕགས་བསྲེགས་ཀྱི་ས་གཞི་མེ་འབར་བར་
གྱུར་ནས་གང་དུ་བྲོས་ཀྱང་དེ་འདྲ་བར་མཐོང་བས་དུས་འདའ་ཞིང་། དགའ་
ལྡན་པའི་ཚེ་ཚད་ལ་ཞག་གཅིག་དུ་བྱས་པའི་རང་ལོ་བཞི་སྟོང་སྡུག་བསྔལ་མྱོང་
བ་དུ་འབོད་ཅེས་བྱ་བ་དང༌། ཡང་དེ་དང་ཚུལ་འདྲ་བ་ལ་འཕྲུལ་དགའ་བའི་ཚེ་
ཚད་ལ་ཞག་གཅིག་ཏུ་བྱས་པའི་རང་ལོ་སྟོང་ཕྲག་བརྒྱད་ཀྱི་བར་དུ་གོང་བས་་་
སྡུག་བསྔལ་ཉིས་འགྱུར་གྱི་ཆེ་བ་ངུ་འབོད་ཆེན་པོ་དང་། ཡང་གཞན་འཕྲུལ་་་་
དབང་བྱེད་ཀྱི་ཚེ་ཚད་ལ་ཞག་ཏུ་བྱས་པའི་རང་ལོ་ཁྲི་དྲུག་སྟོང་དུ་ལྕགས་ཁང་་་
སྒོ་མེད་གསུམ་རིམ་གྱི་ནང་དུ་འཆེད་པར་བྱེད་པར་ཚ་བ་དང་། བར་བསྐལ་་་་
• 35•



ཕྱེད་ཀྱི་བར་དུ་གོང་བས་སྡུག་བསྔལ་ཉིས་འགྱུར་གྱི་ཆེ་བ་ཉམས་སུ་མྱོང་བ་རབ་
ཏུ་ཚ་བ་དང་། བར་བསྐལ་གཅིག་གི་བར་དུ་ལྕགས་ཁང་དེ་ལྟ་བུའི་ནང་དུ་མེ་་་
ལྕེ་གཅིག་དུ་འབར་ཞིང་སྡུག་བསྔལ་བ་མནར་མེད་པའི་དམྱལ་བ་ཞེས་བྱ་སྟེ་ཚ་
དམྱལ་བརྒྱད་ཡས་རིམ་གྱིས་གནས་པ་ཡོད་དོ། །དེ་ལྟར་ཡང་མཛོད་ལས། འདི་
འོག་སྟོང་ཕྲག་ཉི་ཤུ་ན། །མནར་མེད་པའོ་དེ་ཙམ་མོ། །དེའི་སྟེང་ན་དམྱལ་བ་་་
བདུན། །བརྒྱད་པོ་ཀུན་ལ་ལྷག་བཅུ་དྲུག །ཅེས་སོ། །དེ་རྣམས་ཀྱི་ཕྱོགས་བཞི་ན་
མེ་མར་མུར་དང་། རོ་མྱག་གི་འདམ་དང་། སྤུ་གྲིའི་ཚལ་དང་། ཐལ་ཚན་གྱི་ཆུ་
བོ་སྟེ་དམྱལ་བ་ཉེ་འཁོར་གྱི་གནས་བཞི་བཞི་ཡོད་དོ། །དེ་ཡང་དང་པོ་མེ་མར་
མུར་གྱི་འོབས་པུས་ནུབ་ཙམ་གྱིས་རྐང་པའི་པགས་པ་ཤ་ཁྲག་དང་བཅས་པ་་་
ལྷག་མེད་དུ་བསྲེག་ཅིང་བཏེག་པ་ན་སོས་པར་བྱེད་པ་དག་དང༌། དེའི་ཕྱི་རོལ་
ན་ལུས་ཐམས་ཅད་རོ་བཞིན་དུ་བམ་རུལ་མྱག་པར་བྱེད་པ་རོ་མྱག་གི་འདམ་་་
ཞེས་བྱ་བ་དང་། དེའི་ཕྱི་རོལ་ན་མཚོན་ཆའི་སྐོར་ཞེས་བྱ་བ་ལ། དང་པོར་སྤུ་གྲི་
གྱང་ཤིང་ཙམ་གོ་འཚམས་མེད་པར་གཏམས་པའི་ཐང་ལ་ལུས་དུམ་བུ་དུམ་་་་
བུར་བྱེད་པ་དང་། དེ་ལས་གྲོལ་ནས་ནགས་ཚལ་གྱི་ཡལ་འདབ་ཐམས་ཅད་་་་
རལ་གྲིའི་སོ་རྣོན་པོ་དང་ལྡན་པ་རླུང་གིས་བསྐྱོད་པས་ལུས་ཚལ་པར་བཤག་པ་
དང་། དེ་དང་ཉེ་བ་ན་མཆེ་བ་དྲག་ཅིང་རྣོ་བའི་ལྕགས་ཀྱི་ཁྱི་འཇིག་སུ་རུང་་་་་
བས་ལྟོ་བ་འབྲད་ཅིང་ནང་ཁྲོལ་ཟ་བར་བྱེད་པ་དང་། དེ་ལ་བྲོས་ནས་ཤལ་མ་་
ལིའི་སྡོང་པོ་ལ་འཛེགས་ཏེ། དེ་ལས་སྐྱེས་པའི་ལྕགས་ཀྱི་ཚེར་མ་རྣོན་པོས་ཤ་་་
ཁྲག་རྣམས་ཟགས་ཏེ་རུས་པ་ཙམ་ཞིག་ལུས་པར་བྱེད་ཅིང་། སྟེང་ནས་ཁཱ་ད་་་་
• 36 .



འདབ་འཇིགས་ཞེས་བྱ་བས་ཀླད་པ་དང་མིག་ཕྱུང་ནས་ཟ་ལ། དེ་ལ་ཐུར་དུ་་་་
བྲོས་ནའང་ཚེར་མས་ལུས་འབིགས་ཤིང་དེས་གསོན་པོར་ཟ་བར་བྱེད་པ་དག་་
དང་། དེ་ལས་ཐར་ནས་ཁྲོ་ཆུ་ཁོལ་མ་གཏིང་མེད་པ་ལ་ཟངས་ཆེན་པོའི་ནང་དུ་
འབྲས་ཉག་འཆེད་པ་ལྟ་བུའི་ཐལ་ཚན་གྱི་ཆུ་བོ་རབ་མེད་ཅེས་བྱ་བ་རྣམས་ཡིན་
ཏེ། དེ་དག་གི་ནི་ངོས་བཞི་ན། །མེ་མར་མུར་དང་རོ་མྱག་དང་། །སྤུ་གྲིའི་ལམ་
སོགས་ཆུ་བོ་ཡིན། །ཆུ་བུར་ཅན་སོགས་གྲངས་བརྒྱད་གཞན། །ཞེས་བཤད་དོ། །
གཉིས་པ་གྲང་དམྱལ་གྱི་གནས་ནི། དེ་ལྟར་བཤད་པའི་ཚ་དམྱལ་བརྒྱད་་
ཉེ་འཁོར་དང་བཅས་པའི་བྱང་གི་ཐད་ཀ་ན་མར་ལ། ཆབ་རོམ་ཤིན་ཏུ་མི་ཟད་
པའི་ནང་དུ་སྐྱེས་པས་གྲང་ཆེས་ནས་ཆུ་བུར་འབྱུང་ཞིང་། ཏིལ་གྱི་བང་བ་མ་ག་
རྡའི་བྲེ་བོ་ཆེའི་ཁལ་བརྒྱད་ཅུས་གང་བ་ནས་ལོ་བརྒྱ་བརྒྱ་ན་འབྲུ་རེ་ཕྱུངས་པས་
ཟད་པ་ན་འཕོ་བ་ཆུ་བུར་ཅན་དང་། དེ་ལྟ་བུའི་ཆུ་བུར་རྡོལ་ནས་ཆུ་སེར་་་་་་
འཛག་ཅིང་ཚེ་སྔ་མ་བས་ཉི་ཤུ་འགྱུར་གྱིས་རིང་བ་ཆུ་བུར་རྡོལ་བ་ཅན་དང་།
དེ་ལས་ཀྱང་ཆེས་གྲང་བས་སོ་བསྡམས་པར་གནས་ཤིང་ཆུ་བུར་རྡོལ་བ་བས་་་་
ཀྱང་ཉི་ཤུ་འགྱུར་གྱི་ཚེ་རིང་བ་སོ་ཐམ་ཐམ་པ་དང་། དེ་ལས་ཀྱང་ཆེས་གྲང་་་་་
ཞིང་ཚེ་ཉི་ཤུ་འགྱུར་དུ་གནས་ཤིང་སྨྲེ་སྔགས་འཆོར་བས་ཨ་ཆུ་ཟེར་བ་དང༌། དེ་
ལས་ཀྱང་ཚེ་དང་གྲང་བ་ཉི་ཤུ་འགྱུར་དུ་གྱུར་པས་ཀྱེ་ཧུད་ཟེར་བ་དང༌། དེ་་་་
བས་ཀྱང་ཆེས་ གྲང་བའི་ཚེ་ཚད་ཉི་ཤུ་འགྱུར་དུ་གྱུར་པ་ཨུད་པལ་ལྟར་གས་པ་
དང་། དེ་ལས་ཀྱང་ཆེས་གྲང་བ་ཚེ་ཚད་ཉི་ཤུ་འགྱུར་བ་པད་མ་ལྟར་གས་པ་་་་
དང་། དེ་བས་ཀྱང་ཆེས་ཆེར་གྲང་བ་དང་ཚེ་ཚད་ཉི་ཤུ་འགྱུར་དུ་གྱུར་པ་པད་་་
• 37 •



མ་ལྟར་ཆེར་གས་པ་ཞེས་བྱ་བའི་གྲང་དམྱལ་བརྒྱད་ཀྱི་ཡས་རིམ་གྱི་གནས་པ་་་
ཡོད་ཅིང་། གྲང་དམྱལ་ཉི་ཚེ་བ་ནི་མི་ཡུལ་གྱི་ཐང་སྟོངས་རྣམས་སུ་ཉིན་ཞག་རེ་
རེ་ལའང་མཐོ་རིས་ཀྱི་བདེ་བ་དང་དམྱལ་བའི་སྡུག་བསྔལ་འདྲེས་མར་མྱོང་བ་
དག་ཡོད་དེ་དམྱལ་ཁམས་བཅོ་བརྒྱད་ཡིན་ནོ། །
དེ་ནས་གཉིས་པ་ཡི་དགས་ནི། བཀྲེས་ཤིང་སྐོམ་པས་བཟའ་བཏུང་མ་་་་
གཏོགས་བསམ་རྒྱུ་མེད་པས་ན་ཡི་དགས་ཏེ། ཡུལ་དབུས་ཀྱི་རྒྱལ་པོའི་ཁབ་ཀྱི་་
འོག་དཔག་ཚད་ལྔ་བརྒྱ་འདས་པ་ན་ཡི་དགས་རྣམས་ཀྱི་གྲོང་ཁྱེར་སེར་སྐྱ་ཞེས་
བྱ་བ་ཡོད་དེ། དེ་ན་ཡི་དགས་རྣམས་ཀྱི་གཙོ་བོ་ཆོས་ཀྱི་རྒྱལ་པོ་གཤིན་རྗེ་འཁོར་
སུམ་ཅུ་རྩ་དྲུག་དང་བཅས་པ་གནས་ཤིང་། དེ་ན་ཟས་སྐོམ་གྱི་སྒྲ་ཙམ་ཡང་མི་་
ཐོས་པས་ཕྱིའི་སྒྲིབ་པ་ཅན་དང་། ཟས་སྐོམ་ཅུང་ཟད་ཙམ་རྙེད་ཀྱང་ཁ་རྒྱ་ཁབ་
ཀྱི་མིག་ལྟར་ཆུང་བས་མི་ཚུད་པ་དང་། ཚུད་ཀྱང་མགྲིན་པ་རྟ་རྔ་ལྟར་ཕྲ་བས་
མི་ཤོང་བ་དང༌། ཤོང་ཀྱང་ལྟོ་བ་རི་རབ་ཀྱི་གཏོས་ལྟར་ཆེ་བས་མི་ཁེངས་པ་་་་
དང་། ཁེངས་ཀྱང་རྐང་ལག་འཇག་མ་ལྟར་ཕྲ་བས་མི་ཐེག་པ་ནང་གི་སྒྲིབ་པ་་་
ཅན་དང་། ཟས་སྐོམ་ཅི་འདོད་པ་མཐོང་ཡང་གཤིན་རྗེ་ཕོ་ཉ་མཚོན་ཆ་ཐོགས་
པས་བསྲུངས་ཏེ་མི་མྱོང་བ་ཟས་སྐོམ་གྱི་སྒྲིབ་པ་ཅན་དང་། ཟས་སྐོམ་གང་ཟོས་
ཤིང་འཐུངས་པ་ཐམས་ཅད་ལྕགས་ཀྱི་ཐོ་ལུམ་མེ་འབར་བ་དང་། ཁྲོ་ཆུ་ཁོལ་་་་
མར་གྱུར་ནས་ནང་ཁྲོལ་དང་བཅས་པ་ཟངས་ཐལ་དུ་འབྱིན་པ་ཟས་སྐོམ་ཉིད་
ཀྱི་སྒྲིབ་པ་ཅན་ནམ། མེ་ལྕེའི་ཕྲེང་བ་ཅན་ཞེས་བྱ་བ་བཞིར་འདུས་སོ། །ཚེ་ཚད་
ནི་མིའི་ཟླ་བ་གཅིག་ལ་ཞག་ཏུ་རྩིས་པའི་རང་ལོ་ལྔ་བརྒྱ་ཐུབ་སྟེ་མི་ལོ་ལྔ་ཁྲི་ལྔ་་
• 38 •



སྟོང་ངོ༌། །དེ་རྣམས་ནི་བྱིངས་ན་གནས་པ་ཡིན་ལ། ཁ་འཐོར་བ་ནི་མི་ཡུལ་ན་་
གནས་པའི་རྡུལ་ཁྲོད་ཀྱི་ཤ་ཟ་བགྲང་བ་ལས་འདས་པ་རྣམས་སོ། །
གསུམ་པ་དུད་འགྲོ་ནི། ལུས་དུད་ཅིང་འགྲོ་བས་སམ་གླེན་ཞིང་གཏི་མུག་
པས་ཏེ། དེ་ལ་བྱིང་ན་གནས་པ་ནི་ཕྱི་རྒྱ་མཚོ་ཆེན་པོ་ན་ཆང་དང་སྦྲང་མའི་་་་་
ཚུལ་གྱི་གནས་ལ། ཁ་འཐོར་བ་ནི་གཞན་འཕྲུལ་དབང་བྱེད་མན་གྱི་ལྷ་དང་མིའི་
ཡུལ་ན་གནས་པ་རྣམས་ཏེ་ཤ་རུས་པགས་པ་སྤུ་དང་སེན་མོ་སོགས་ཀྱི་དོན་དུ་་
འཆི་ཞིང་། གཅིག་གིས་གཅིག་ཟ་བའི་འཇིགས་པ་དང་བཅས་ནས། ཚེ་ཚད་ཀླུ་
ཆེན་རྣམས་བར་གྱི་བསྐལ་པ་དང་སྦྲང་བུ་འགའ་ཞིག་ལྟར་ཡུད་ཙམ་གྱི་འཚོ་
ཞིང་། ལུས་ཀྱང་ཚད་མ་ངེས་པའོ། །
བཞི་པ་མིའི་འགྲོ་བ་བཤད་པ་ལ་གཉིས་ཏེ། གླིང་བཞི་སྤྱིར་བཤད་པ་དང་།
འཛམ་གླིང་བྱེ་བྲག་ཏུ་བཤད་པའོ། །དང་པོ་ནི་མ་ནུ་ཥ་སྟེ་ཡིད་ཤས་ཆེ་བའི་་་་
ཕྱིར་ན་མི་སྟེ་གླིང་བཞི་གླིང་ཕྲན་དང་། ཡུལ་ཆེན་པོ་བཅུ་དྲུག་སོགས་ན་གནས་
སོ། །དེའང་བྱང་གི་སྒྲ་མི་སྙན་པ་རྣམས་ཀྱི་ལུས་ཀྱི་ཚད་ནི་འཛམ་གླིང་པའི་མི་་
རྣམས་ཀྱི་ཁྲུ་སུམ་ཅུ་རྩ་གཉིས་པ་གདོང་གྲུ་བཞི། ཚེ་ཚད་ལོ་སྟོང་དུ་ངེས་ཤིང་་་་
དུས་མིན་དུ་མི་འཆི་ལ། ལོངས་སྤྱོད་དཔག་བསམ་གི་ཤིང་དང་མ་རྨོས་པའི་ལོ་
ཏོག་སྤྱོད་པའོ། །ནུབ་ཀྱི་བ་གླང་སྤྱོད་པ་རྣམས་ཀྱི་ལུས་ཚད་ནི་འཛམ་གླིང་པའི་
ཁྲུ་བཅུ་དྲུག་པ་གདོང་ཟླུམ་པོ། ཚེ་ཚད་ནི་ལོ་ཕྱེད་དང་སུམ་བརྒྱ། ཤར་གྱི་ལུས་་
འཕགས་པོ་རྣམས་ཀྱི་ལུས་ཚད་ནི་འཛམ་གླིང་པའི་ཁྲུ་བརྒྱད་པ་གདོང་ཟླ་ཁམ། །
ཚེ་ཚད་ལོ་ལྔ་བརྒྱའོ། །འཛམ་གླིང་པ་རྣམས་ཀྱི་ལུས་ཚད་ནི་ཁྲུ་བཞི་དང་གདོང་
• 39 •



ཤིང་རྟའི་དབྱིབས་ཅན། ཚེ་ཚད་ལོ་གྲངས་དཔག་མེད་ནས་བཅུ་པའི་བར་མ་་་
ངེས་པའོ། །སྒྲ་མི་སྙན་པ་མ་གཏོགས་པ་གསུམ་ག་ལ་དུས་མིན་དུ་འཆི་བ་ཡོད་་
ཅིང་། ལོངས་སྤྱོད་ཀྱང་ཤ་དང་འབྲུ་ལ་སྤྱོད་པར་མཐུན་པ་ཡིན་ནོ། །དེ་ལྟར་་་་
ཡང་། འཛམ་བུ་གླིང་པ་རྣམས་ཀྱི་ཚད། །ཁྲུ་བཞི་པ་དང་ཕྱེད་དང་བཞི། །ཤར་
དང་བ་གླང་སྤྱོད་དང་ནི། །བྱང་ཞེས་བྱ་བ་ཉིས་འགྱུར་བསྐྱེད། །ཅེས་དང་། སྒྲ་་
མི་སྙན་ན་ཚེ་སྟོང་སྟེ། །གཉིས་ན་ཕྱེ་ཕྱེད་སྤངས་པའོ། །འདི་ན་མ་ངེས་ཐ་མར་ནི།
ལོ་བཅུ་དང་པོ་དཔག་ཏུ་མེད། །ཅེས་སོ། གཞན་གླིང་ཕྲན་བརྒྱད་པོ་རྣམས་ཀྱང་
རང་རང་གི་གླིང་གི་གཙོ་བོ་རྣམས་ཀྱི་ལུས་ཚད་ཕྱེད་དང་ལྡན་ཞིང་། ལོངས་་་
སྤྱོད་དང་ཚེ་ཚད་སོགས་འོལ་སྤྱི་འདྲ་བར་ཡོད་ཅེས་ཟེར་རོ། །དེ་དག་ཐམས་
ཅད་ཀྱང་སྐྱེ་རྒ་ན་འཆིའི་འཇིགས་པས་ཀུན་ནས་ཉོན་མོངས་པར་བྱེད་དོ། །
གཉིས་པ་འཛམ་བུ་གླིང་བྱེ་བྲག་ཏུ་བཤད་པ་ལ་གསུམ་སྟེ། གཙོ་ཆེ་ཞིང་་་་
རགས་པའི་དབང་དུ་བྱས་ནས། རྒྱ་གར། རྒྱ་ནག བོད་ཀྱི་རྒྱལ་རབས་བཤད་་་་
པའོ། །དང་པོ་ལ་གསུམ་སྟེ། སྔོན་གྱི་རྒྱལ་པོ་བཅུ་བཤད་པ་དང༌། དེའི་བརྒྱུད་ལ་
ཇི་ལྟར་བྱུང་བ་བཤད་པའོ། །དང་པོ་ནི། གོང་དུ་སྨོས་པ་ལྟར་འཛམ་བུའི་གླིང་
འདིར་མི་རྣམས་ཀྱི་ཚེ་ལོ་གྲངས་མེད་པ་ནས་ཅུང་ཟད་འགྲིབ་པ་ལ་སྔོན་་་་་་
ཕྱོགས་པའི་ཐོག་མ། དེའི་ཚེ་རང་རང་གི་སྟོན་ཐོག་གི་དྲུག་ཆ་བྱིན་ནས་རྒྱལ་་་
པོར་བསྐོས་པ་དེའི་བརྒྱུད་ལས་རྒྱལ་རིགས་སུ་གྱུར་པ་ཇི་སྙེད་ཅིག་དང་། ཁྱིམ་
གྱི་ཉེས་པས་ཡིད་བྱུང་བ་དག་ལས་བྲམ་ཟེའི་རིགས་དང་། རྐུ་བ་ལ་སོགས་མི་་་
བྱེད་པ་ལ་རྗེ་རིགས་དང་། དེ་ལྟར་བྱེད་པ་ལ་དམངས་རིགས་ཞེས་ཐ་དད་དུ་
• 40 •



གྱུར་པ་བྱུང་ངོ༌། །དེའི་ཚེ་མང་པོས་བཀུར་བའི་ཕོ་བྲང་བཏབ་བ་ནི་རྒྱལ་པོའི་་
ཁབ་ཉིད་ཡིན་པར་བརྒྱད་སྟོང་འགྲེལ་པ་སྙིང་པོ་མཆོག་ཏུ་གསུངས་ཤིང་། དེས་
བཙུན་མོ་ཆུ་སྟོད་མ་ཞེས་བྱ་བ་བླངས་པ་ལས་བུ་འོད་མཛེས་སོ། །དེའི་བཙུན་མོ་
རི་ལས་སྐྱེས་ལ་དགེ་བ། དེའི་བཙུན་མོ་སྤྲིན་མགྲིན་ལས་དགེ་མཆོག དེའི་་་་
བཙུན་མོ་ཏཱ་ལའི་རྗེ་ངར་ལས་གསོ་སྦྱོང་འཕགས་ཏེ་དེ་རྣམས་ལ་བསྐལ་པ་་་་་
བཟང་པོའི་རྒྱལ་པོ་ལྔ་ཞེས་ཟེར་རོ། །གསོ་སྦྱོང་འཕགས་ཀྱི་སྤྱི་བོ་ཤ་རྨེན་བྱུང་བ་
ང་ལས་ནུ་དང༌། ང་ལས་ནུའི་བརླ་གཡས་པ་ལས་མཛེས་པ་དང་། གཡོན་པ་་་་་
ལས་ཉེ་མཛེས་དང་། ཉེ་མཛེས་ཀྱི་རྐང་པ་གཡས་པ་ལས་མཛེས་ལྡན་དང༌།
མཛེས་ལྡན་གྱི་རྐང་པ་གཡོན་པ་ལས་ཉེ་མཛེས་ལྡན་ཏེ་འཁོར་ལོས་སྒྱུར་བའི་་་་
རྒྱལ་པོ་ལྔ་བྱུང་ངོ༌། །དེའི་མདོ་ལས། འཁོར་ལོས་སྒྱུར་བ་འབྱུང་བ་ནི། །སྟོང་་་་
ཕྲག་བརྒྱད་ཅུ་ལས་མི་ཕྱི། །གསེར་དངུལ་ཟངས་ལྕགས་འཁོར་ལོ་ཅན། །དེ་དག་
གླིང་གཅིག་གླིང་གཉིས་དང༌། །གསུམ་དང་བཞི་ལ་མས་རིམ་བཞིན། །ལྷན་ཅིག་
གཉིས་མིན་སངས་རྒྱས་བཞིན། །ཕས་བསུ་རང་འགྲོ་གཡུལ་གཤམས་དང་། །
མཚོན་བརྩམས་པས་རྒྱལ་གནོད་པ་མེད། །ཐུབ་མཚན་ཡུལ་ན་གནས་པ་དང་། །
གསལ་ལ་རྫོགས་པས་འཕགས་པ་ཡིན། །ཞེས་བཤད་པ་ལ་དོན་བཞི་སྟེ། དུས་ཀྱི་
ཁྱད་པར། ཡོ་བྱད་ཀྱི་ཁྱད་པར། བྱ་བའི་ཁྱད་པར། གཟུགས་ཀྱི་ཁྱད་པར་བཤད་
པའོ། །དང་པོའི། རྒྱལ་སྲིད་རིན་པོ་ཆེ་སྣ་བདུན་གྱི་སྒོ་ནས་འཁོར་ལོས་སྒྱུར་བ་
རྣམས་ཚེ་ལོ་སྟོང་ཕྲག་བརྒྱད་ཅུ་ཡན། དགེ་བ་བཅུ་ཁ་རྫོགས་པར་སྤྱོད་པ་་་་་
རྫོགས་ལྡན་གྱི་དུས་སུ་འབྱུང་བ་ཡིན་ཏེ། དེ་བས་ཕྱིས་ན་དེའི་ཕུན་ཚོགས་དང་
• 41 •



དབང་ཐང་རྣམས་མི་རྫོགས་པར་བཤད་ལ། རིན་ཆེན་བདུན་སོགས་མེད་ཀྱང་
འཛམ་གླིང་ཕལ་ཆེར་ལ་དབང་བ་སྟོབས་ཀྱི་འཁོར་ལོས་སྒྱུར་བ་ཞེས་པ་དག་ནི།
ཚེ་ལོ་བརྒྱ་པ་ཡན་ལ་ཅི་རིགས་པར་འབྱུང་བ་ཡོད་དོ། །དེ་མན་ལ་འཁོར་ལོས་
སྒྱུར་རྒྱལ་དངོས་མི་འབྱུང་བ་ནི། འདུལ་བ་ལུང་ལས། ས་བདག་རྟོག་གེ་རྣམས་
གྱི་བློ་གྲོས་འཁྲུལ། །དུས་ཀྱི་མཐར་ནི་འཁོར་ལོས་བསྒྱུར་མི་འབྱོན། །ཞེས་པས་སོ།།
གཉིས་པ་ཡོ་བྱད་ཀྱི་ཁྱད་པར་ལ། གཞན་དང་ཐུན་མོངས་མ་ཡིན་པའི་ཡོ་བྱད་
བདུན་ཕྲག་གསུམ་སྟེ་མཆོག་གི་རིན་ཆེན་བདུན་ནི། དྲན་པ་ཉེར་བཞག་ལས།
འཁོར་ལོ་རིན་ཆེན་ནི་གསེར་ལས་དཔག་ཚད་ལྔ་བརྒྱ་པ་རྩིབས་སྟོང་དང་ལྡན་
པ་ཉི་མ་གཅིག་ལའང་དཔག་ཚད་སྟོང་དུ་འགྲོ་ཞིང་། དེའི་མཐུས་སུམ་ཅུ་རྩ་་་
གསུམ་མན་དུ་གླང་ཆེན་སོགས་འཁོར་ཐམས་ཅད་ནམ་མཁའ་ལ་འགྲོ་ནུས་པ་
རྒྱལ་པོས་མི་ཐོས་པའང་ཐོས་པ་དང་དོ་ཟླ་སུ་ཡང་མེད་པར་བྱེད་པ་ཞིག་ནམ་་
མཁའ་ལས་འབྱུང་བ་དང་། ནོར་བུ་རིན་པོ་ཆེ་ནི་མི་ཆེན་པོའི་བརླ་ཤ་ཙམ་ཟུར་
བརྒྱད་པ། མཚན་མོ་དཔག་ཚད་བརྒྱར་འོད་འབྱུང་ཞིང་ཉི་མ་ཚ་བ་ན་བསིལ་
བའི་ཆུ་ཡན་ལག་བརྒྱད་ལྡན་འབྱུང་བ། དཔག་ཚད་བརྒྱའི་འཁོར་ཡུག་ཏུ་ནད་
མེད་པར་བྱེད་ཅིང་། ཇི་ལྟར་འདོད་པའི་ལས་ཐམས་ཅད་གྲུབ་པར་བྱེད་པ་་་་
ཞིག་བརྒྱ་བྱིན་གྱིས་སྟེར་རོ། །བཙུན་མོ་རིན་ཆེན་ནི་ལུས་ལ་ཙན་དན་དང་ཁ་་་
ནས་ཨུཏྠ ་ལའི་དྲི་འབྱུང་ཞིང་། རེག་ན་ཉོན་མོངས་པ་མེད་པས་མི་ཐམས་ཅད་
ཀྱི་མ་དང་སྲིང་མོ་ལྟར་མཐོང་བ། གླིང་དེའི་བཀྲེས་སྐོམ་ཐམས་ཅད་སེལ་བར་་
བྱེད་ཅིང་བསམ་པ་དང་མཐུན་པ། བུ་མང་པོ་བཙའ་ཞིང་ཁྱིམ་ཐབ་མེད་ཀྱང་་
• 42 •



འདོད་ཡོན་ལྔའི་དབང་དུ་མི་འགྱུར་བ་ཞིག་བློན་པོས་སྟེར་རོ། །བློན་པོ་རིན་པོ་
ཆེ་ནི་ཉོན་མོངས་པ་མེད་པས་མི་དགེ་བ་སྤངས་ཤིང་བྱ་བ་ཀུན་མ་བསླབས་ཀྱང་
ཤེས་བཞིན་བྱེད་པ། སེམས་ཅན་རྣམས་ལ་ཕ་མ་ལྟར་བྱམས་པ་ཞིག་འབྱུང་ངོ༌། །
གླང་པོ་རིན་ཆེན་ནི་ཅང་ཤེས་ཤིང་བཀའ་ཉན་པ། ཉིན་གཅིག་ལ་འཛམ་གླིང་
ལན་གསུམ་འཁོར་ཞིང་རྒྱལ་པོས་ཞོན་པའི་ཚེ་གང་དུ་འཇུག་སྤྲོ་བ་དེར་བསྐུལ་
མི་དགོས་པར་འགྲོ་བ་ཕ་རོལ་ལས་རྒྱལ་བར་བྱེད་པ་ཞིག་བརྒྱ་བྱིན་གྱིས་སྟེར་རོ། །
རྟ་མཆོག་རིན་ཆེན་ནི་དུང་ལྟར་དཀར་ཞིང་ཡོན་ཏན་གླང་པོ་ལྟར་མཚུངས་པ་
ཞིག་བརྒྱ་བྱིན་གྱིས་སྟེར་རོ། །ཁྱིམ་བདག་རིན་ཆེན་ནི་རྒྱལ་པོའི་བཀའ་ཉན་ཅི་
བང་མཛོད་ནོར་གྱི་འགེངས་པ་སྟེ་བདུན་ནོ། །ཉེ་བའི་རིན་ཆེན་བདུན་ནི། རྒྱལ་
པོ་དང་འགལ་བར་སྤྱོད་པ་དེར་སོང་བ་ཙམ་གྱི་ཐམས་ཅད་འདུད་པར་བྱེད་་་་
པའི་རལ་གྲི་དང་། དགྲ་བོ་མ་ལུས་པ་འཇོམས་པར་ནུས་ཀྱང་གཞན་ལ་མི་འཚེ་
བ་དམག་དཔོན་དང་། མཆུར་དཔག་ཚད་བཅུ་དང་ཞེང་དུ་ལྔ་པ་། ཆར་གྱིས་མི་
བརླན་ཞིང་རླུང་གིས་མི་བསྐྱོད་པ། གྲང་ན་དྲོ་ཞིང་ཚ་ན་བསིལ་བར་བྱེད་པ། །
གང་དུ་འགྲོ་བར་འཁོར་དང་བཅས་པའི་ཁྱིམ་གྱི་བྱ་བ་བྱེད་པའི་པགས་པ་ཞིག་
ཚོང་པས་ཕུལ་བ་སྟེ་རྒྱ་མཚོ་ནས་བྱུང་བའི་ཀླུའི་ལྤགས་པ་ཡིན་པར་བཤད་པ་
དང་། མཆུར་དཔག་ཚད་བཅུ་གཉིས་དང་ཞེང་དུ་བདུན་པ། གྲང་ན་དྲོ་ལ་ཚ་་
ན་བསིལ་ཞིང་ལྷ་མོ་རྣམས་འོངས་ནས་རོལ་མོ་བྱེད་པ། ཟླ་བ་དང་རྒྱུ་སྐར་དང་
རིན་པོ་ཆེ་སོགས་བལྟ་བར་འདོད་ཀྱང་འགྲུབ་པའི་ཁྱིམ་དང་། འཇམ་ཞིང་དྲི་མ་
མི་དགོས་པས་གྲང་དྲོ་བཀྲེས་སྐོམ་ངལ་དུབ་ཀྱི་མི་གནོད་པ། མེ་དང་མཚོན་་་་་
• 43 •



སོགས་ཀྱིས་མི་ཚུགས་པའི་གོས་དང་། རྒྱལ་པོས་ཕྱིན་པའི་ཚེ་ལྷའི་བུ་དང་བུ་མོ་
དང་བྱ་སོགས་འོངས་ནས་འདོད་ཡོན་ལ་སྤྱོད་པའི་སྐྱེད་ཚལ་དང་། བསམ་་་་
གཏན་བྱེད་ན་རྣམ་པ་གྲོལ་ཞིང་བློ་གསལ་བ། ཀུན་ནས་ཉོན་མོངས་པ་དང་བྲལ་
བར་བྱེད་པའི་མལ་ཆ་དང༌། གྱོན་ན་ཆུར་མི་འབྱིང་ཞིང་ཡུད་ཙམ་གྱིས་དཔག་
ཚད་བརྒྱར་འགྲོ་བ་ལ་ངལ་བ་མེད་པའི་ལྷམ་དང་། མི་དགེ་བ་བཅུ་སྤངས་པའི་
བུ་སྟོང་དང་དགྲ་ཟིལ་གྱི་གནོན་པའི་མདའ་གཞུ་ཡང་འབྱུང་ངོ༌། །རིན་ཆེན་སྣ་
བདུན་ནི་བརྒྱད་སྟོང་འགྲེལ་པར། མུ་སལ་གབྷོ་བཻཌཱུརྱ། །དངུལ་དང་གསེར་་་་
དང་ཤེལ་དང་ནི། །མུ་ཏིག་དམར་བཅས་རྡོ་སྙིང་རྣམས། །ཀུན་ལ་འཚོ་ཕྱིར་རིན་
ཆེན་བདུན། །ཞེས་པ་ལྟར་རོ། །
གསུམ་པ་བྱ་བ་ནི། མྱང་འདས་ལས་། རྒྱལ་པོ་ང་ལས་ནུ་ཁང་སྟེང་ན་ཡོད་
པ་ལ་གསེར་གྱི་འཁོར་ལོ་ནམ་མཁའ་ལས་བྱུང་ནས་ཤར་ཕྱོགས་ལས་རྒྱལ་བར་
གྱུར་ཅིག་ཅེས་འཕངས་པས་འཁོར་དང་བཅས་པ་དེར་ཕྱིན་ཏོ། །ཞེས་བཤད་པ་
ལྟར་གླིང་བཞི་སུམ་ཅུ་རྩ་གསུམ་དང་བཅས་པས་མདུན་བསུས་ནས་མངའ་་་་་
དབང་དུ་མཛད་པས་འཁོར་ལོས་སྒྱུར་བ་ཆེན་པོའོ། །དེ་ནི་གཟུགས་དང་སྤྱོད་
པ་ཕལ་ཆེར་བརྒྱ་བྱིན་དང་འདྲ་ཞིང་། ཚེ་ནི་བརྒྱ་བྱིན་གྱི་ཚེ་ཚད་བརྒྱ་དང་བཞི་
བཅུར་ཐུབ་པོ། །དེའི་བུ་མཛེས་པ་ནི་དངུལ་གྱི་འཁོར་ལོ་ཅན་རང་གིས་ཕྱིན་པ་
ཙམ་གྱི་ཤར་ལྷོ་ནུབ་གསུམ་སྟེ་གླིང་གསུམ་ལ་དབང་བ། དེའི་བུ་ཉེ་མཛེས་ནི་་་
ཟངས་ཀྱི་འཁོར་ལོ་ཅན་གཡུལ་བཤམས་པ་ཙམ་གྱིས་ཤར་ལྷོ་གཉིས་ལ་དབང་བ།
དེའི་བུ་མཛེས་ལྡན་ནི་ལྕགས་ཀྱི་འཁོར་ལོ་ཅན་མཚོན་ཆ་གདེངས་པ་ཙམ་གྱི་་་
• 44 •



གླིང་ལྷོ་མ་གཉིས་ལ་དབང་བ། དེའི་བུ་ཉེ་མཛེས་ལྡན་ཡང་ལྕགས་ཀྱི་འཁོར་ལོ་
ཅན་མཚོན་ཆ་གདེངས་པ་ཙམ་གྱིས་གླིང་ལྷོ་མ་གཉིས་ལ་དབང་བྱེད་པ་སྟེ། དེ་
ཕྱིན་ཆད་ཀྱི་འཁོར་ལོས་སྒྱུར་བ་ཐམས་ཅད་ཀྱང་གླིང་གཅིག་ཁོ་ན་ལ་དབང་་་་
སྒྱུར་བ་ཤ་སྟག་ཡིན་ཞིང་། དུས་གཅིག་ལ་གཉིས་མཉམ་དུ་མི་འབྱུང་བ་ནི། །
སངས་རྒྱས་དང་བརྒྱ་བྱིན་དང་འཁོར་ལོས་བསྒྱུར་བ་རྣམས་ཀྱི་འགྲན་ཟླ་མེད་
པའི་ལས་འདུ་བགྱིས་པའི་དབང་གིས་སོ། །བཞི་པ་གཟུགས་ཀྱི་ཁྱད་པར་ནི་་་་
འཁོར་ལོས་བསྒྱུར་བ་རྣམས་ལ། མཚན་དཔེ་ཁོ་ན་སངས་རྒྱས་ལྟར་གསལ་་་་་
རྫོགས་མིན་པའི་ཆ་མཐུན་ཡོད་ཅིང་ཕལ་ཆེར་འཕགས་པ་ཡིན་ཏེ། རིན་ཆེན་་་་
འཕྲེང་བར། འཁོར་ལོས་སྒྱུར་བ་ཐམས་ཅད་ལ། །འདི་དག་ཡོད་པར་འདོད་་་་
མོད་ཀྱི། །དག་དང་མཛེས་དང་གསལ་བ་ནི། །སངས་རྒྱས་རྣམས་ཀྱི་ཆར་མི་ཕོད། །
ཅེས་སོ། །བཤེས་སྤྲིང་ལས། འཁོར་ལོས་སྒྱུར་རྒྱལ་ཉིད་དུ་གྱུར་ནས་ཀྱང་། །སླར་
ཡང་འཁོར་བའི་ཡང་བྲན་ཉིད་དུ་འགྱུར། །ཞེས་པས་འཕགས་པ་མིན་པའང་་་
འབྱུང་བར་སྣང་ངོ༌། །
གཉིས་པ་དེའི་བརྒྱུད་པ་ཇི་ལྟར་བྱུང་བ་བཤད་པ་ལ་གཉིས་ཏེ། བུ་རམ་་་
ཤིང་པ་ཇི་ལྟར་བྱུང་བ་དང་ཤཱཀྱའི་རིགས་ཇི་ལྟར་བྱུང་ཚུལ་ལོ། །དང་པོ་ནི།
འདུལ་བ་ལུང་ལས། འཁོར་ལོས་སྒྱུར་བ་ཉེ་མཛེས་ལྡན་གྱི་བུ་བཟང་པོ་ནས།
ཀུན་ནས་འོད་ཟེར་གྱི་བར་སུམ་ཅུ། དེའི་བུ་བརྒྱུད་ལ་རྒྱལ་པོ་བརྒྱ་ཡུལ་གྲུ་་་་
འཛིན་དུ་བྱུང་བའི་ཐ་མ་དགྲ་འདུལ། དེའི་བརྒྱུད་ལ་རྒྱལ་པོ་ལྔ་ཁྲི་བཞི་སྟོང་།
ཡུལ་དམག་གིས་མི་ཚུགས་པར་བྱུང་བའི་ཐ་མ་ལ་རྒྱལ་བ་ལས་རྒྱལ་བ། དེའི་་་་
• 45 •



བརྒྱུད་པ་རྒྱལ་པོ་དྲུག་ཁྲི་སུམ་སྟོང་ཝ་ར་ནཱ་སིར་བྱུང་བའི་ཐ་མ་བཟོད་དཀའ།
དེའི་བརྒྱུད་ལས་བརྒྱད་ཁྲི་བཞི་སྟོང་ཀ་པི་ལར་བྱུང་བའི་ཐ་མ་ཚངས་བྱིན། དེའི་
རྒྱུད་ལ་སུམ་ཁྲི་ཉིས་སྟོང་གླང་པོའི་གྲོང་དུ་བྱུང་བའི་ཐ་མ་གླང་པོས་བྱིན། དེའི་
བརྒྱུད་ལ་ལྔ་སྟོང་རྡོ་འཇོག་ཏུ་བྱུང་བའི་ཐ་མ་བུ་ཅན། དེའི་བརྒྱུད་ལ་སུམ་ཁྲི་པ་
ཉིས་སྟོང་གྲོང་ཁྱེར་བྲང་གི་ཉལ་དུ་བྱུང་བའི་ཐ་མ་མཚན་པོ་ཆེ་འདུལ་བ། དེའི་
བརྒྱུད་ལ་སུམ་ཁྲི་ཉིས་སྟོང་གྲོང་ཁྱེར་མ་རྒྱལ་བ་ལས་རྒྱལ་བར་བྱུང་བའི་ཐ་མ་་
བརྒྱ་བྱིན། དེའི་བརྒྱུད་ལ་སུམ་ཁྲི་ཉིས་སྟོང་གྲོང་ཁྱེར་ཀ་ན་པུ་ཛར་བྱུང་བའི་ཐ་
མ་རྒྱལ་བདེ། དེའི་བརྒྱུད་ལ་ཁྲི་བརྒྱད་སྟོང་གྲོང་ཁྱེར་ཙམ་པར་བྱུང་བའི་ཐ་མ་
ཀླུའི་ལྷ། དེའི་རྒྱུད་ལ་ཉི་ཁྲི་ལྔ་སྟོང་གྲོང་ཁྱེར་ཏཱ་མའི་འཕྲེང་དུ་བྱུང་བའི་ཐ་མ་
མི་ཡི་ལྷ། དེའི་བརྒྱུད་ལ་ཁྲི་ཉིས་སྟོང་གྲོང་ཁྱེར་ཏཱ་མ་ལིར་བྱུང་བའི་ཐ་མ་རྒྱ་་་་
མཚོའི་ལྷ། དེའི་བརྒྱུད་ལ་ཁྲི་བརྒྱད་སྟོང་གྲོང་ཁྱེར་བ་སོའི་གྲོང་དུ་བྱུང་བས་ཐ་
མ་བློ་གྲོས་བཟང་པོ། དེའི་བརྒྱུད་ལ་ཉིས་ཁྲི་ལྔ་སྟོང་རྒྱལ་པོའི་ཁབ་ཏུ་བྱུང་བའི་
ཐ་མ་མུན་སེལ། དེའི་བརྒྱུད་ལ་ཉིས་ཁྲི་ཝ་ར་ཎཱ་སིར་བྱུང་བའི་ཐ་མ་དབང་ཕྱུག་
ཆེན་པོ་སྟེ། དེའི་བརྒྱུད་ལ་བརྒྱད་ཁྲི་བཞི་སྟོང་གྲོང་ཁྱེར་རྩ་ཅན་དུ་བྱུང་བའི་ཐ་
མ་རྒྱལ་པོའི་སྡེ། དེའི་བརྒྱུད་ལ་སྟོང་གྲུ་འཛིན་དུ་བྱུང་བའི་ཐ་མ་དཀའ་ཐུབ་་་་
སྤྱོད། དེའི་བརྒྱུད་ལ་བརྒྱད་ཁྲི་བཞི་སྟོང་གྲོང་ཁྱེར་རྩྭ་ཅན་དུ་བྱུང་བའི་ཐ་མ་
སའི་གདོང་། དེའི་བརྒྱུད་ལ་འབུམ་ཝ་ར་ཎཱ་སིར་བྱུང་བའི་ཐ་མ་སའི་བདག་པོ།
དེའི་བརྒྱུད་ལ་འབུམ་དམག་གིས་མི་ཚུགས་པར་བྱུང་བའི་ཐ་མ་ས་འཛིན། དེའི་
བརྒྱུད་ལ་བརྒྱད་ཁྲི་བཞི་སྟོང་མི་ཐི་ལར་བྱུང་བའི་ཐ་མ་ལྷ་ཆེན་པོ། དེའི་བརྒྱུད་
• 46 •



ལ་བརྒྱད་ཁྲི་བཞི་སྟོང་སླར་ཡང་མི་ཐི་ལར་བྱུང་བའི་ཐ་མ་མུ་ཁྱུད། དེའི་རྗེས་ལ་
སླར་ཡང་ལྔ་བཅུ་བྱུང་བའི་ཐ་མ་ཤིང་རྟ་སྲ་བ། དེའི་བརྒྱུད་ལ་བདུན་ཁྲི་བདུན་
སྟོང་གྲོང་ཁྱེར་ཀུན་སྣང་དུ་བྱུང་བའི་ཐ་མ་ནམ་མཁའི་བདག་པོ། དེའི་བརྒྱུད་
ལ་བརྒྱ་ཐམ་པ་ཝ་ར་ཎ་སིར་བྱུང་བའི་ཐ་མ་ཀྲི་ཀྲི། དེའི་བརྒྱུད་ལ་བརྒྱ་དང་་་་
གཅིག་གྲུ་འཛིན་དུ་བྱུང་བའི་ཐ་མ་རྣ་བ་ཅན། དེའི་བུ་གོ་བོ་ཏ་མ་བྷ ་ར་དྷཱ ཛ་་
གཉིས་གོ་ཏ་མ་དྲང་སྲོང་མདོག་ནག་ལས་རབ་ཏུ་བྱུང་ནས་གྲོང་དང་ཉེ་བར་ལོ་
མའི་སྤྱིལ་བུར་གནས་པ་ལ། སྐྱེས་བུ་གཡོན་ཅན་པད་མའི་རྩ་ལག་གིས་སྨད་་་་་
འཚོང་མ་བཟང་མོ་བསད་པའི་རལ་གྲི་གོ་ཏ་མའི་སྤྱིལ་བུའི་མདུན་དུ་བཞག་སྟེ་
བྲོས་པ་ལས་མ་བརྟགས་པར་གསལ་ཤིང་ལ་སྐྱོན་ནོ། །དེར་དྲང་སྲོང་གིས་་་་་
མཐོང་ནས་བུ་ཅི་ཉེས། མ་ཉེས་སོ་ཞེས་བདེན་སྟོབས་བརྗོད་པས་མཁན་པོའི་་་
ལྤགས་པ་གསེར་མདོག་ཏུ་གྱུར་ཏོ། །མཁན་པོས་རྫུ་འཕྲུལ་གྱི་རྫི་ཆར་ཕབ་ནས་
བུ་སྔོན་སྤྱད་པའི་ཡུལ་དྲན་པར་གྱིས་ཤིག །བུ་མེད་པ་ལ་འགྲོ་བ་མེད་དོ་ཞེས་་་
བྲམ་ཟེ་རྣམས་ཟེར་བ་མ་ཡིན་ནམ། དེས་དེ་ལྟར་བྱས་པས་ཁུ་བ་ཁྲག་དང་་་་
འདྲེས་པའི་ཐིགས་པ་གཉིས་ཤིག་བྱུང་བ་སྒོང་ངར་གྱུར་ནས་བུ་རམ་ཤིང་གི་་
ཚལ་དུ་བཞག་གོ་ཏ་མ་ནི་ཤི་ལ། དྲང་སྲོང་གིས་ཉུལ་བས་སྒོང་ང་རྡོལ་ནས་ཁྱེའུ་
གཉིས་ཤིག་འདུག་པ་དེའི་བུར་ཤེས་ནས་གསོས་པས། ཉི་མའི་འོད་ཀྱིས་སྨིན་་་་
པས་ཉི་མའི་གཉེན། བུ་རམ་ཤིང་ཚལ་ནས་རྙེད་པས་བུ་རིམ་ཤིང་པ། གོ་ཏ་མའི་
བུ་ཡིན་པས་གོ་ཏ་མ། རང་གི་ཡན་ལག་ལ་སྐྱེས་པས་ཡན་ལག་སྐྱེས་ཞེས་བྱ་སྟེ།
སྐབས་ཤིག་ན་རྒྱལ་པོ་བྷ ར་དྷཱ ཛ་ཤི་ནས་དེའི་ཆུང་མ་རྒྱལ་པོར་བསྐོས་པའི་བུ་
• 47 •



བརྒྱུད་ལ་རྒྱལ་པོ་བརྒྱ་ཐམ་པ་ཡུལ་གྲུ་འཛིན་དུ་བྱུང་བའི་ཐ་མ་འཕགས་སྐྱེས་་་
པོའོ། །
གཉིས་པ་ཤཱཀྱའི་རིགས་ཇི་ལྟར་བྱུང་བའི་ཚུལ་ནི། འཕགས་སྐྱེས་པོ་དེ་ལ་
བུ་བཞི་སྟེ། སྐར་མདའ་གདོང་དང་། ལག་རྣ་དང་། གླང་པོ་ཆེ་འདུལ་དང་།
རྐང་གདུབ་ཅན་ནོ། །རེ་ཤིག་ན་དེའི་བཙུན་མོ་དམ་པ་ཤི་ནས་རྒྱལ་པོ་གཞན་་་་
ཞིག་གི་བུ་མོ་བླངས་པ་ལས་རྒྱལ་སྲིད་དགའ་ཞེས་བྱ་བ་བྱུང་ངོ་། །དེ་རྒྱལ་སྲིད་
ལ་བཞག་པའི་ཆེད་དུ་གཞན་རྣམས་སྨྱུགས་པ་སྐྱེ་བོའི་ཚོགས་དུ་མ་དང་མཉམ་
དུ་གངས་རི་དང་ཉེ་བ་ཆུ་བོ་སྐལ་ལྡན་ཤིང་རྟའི་འགྲམ་དུ་དྲང་སྲོང་སེར་སྐྱའི་་
བསྟི་གནས་དང་ཉེ་བར་ལོ་མའི་སྤྱིལ་བུ་ལ་བརྟེན་ནས་མེས་དབོན་གྱི་སྲིང་མོ་་་
དང་འགྲོགས་པ་ལས་མང་དུ་འཕེལ་ཏེ་གྲོང་ཁྱེར་བརྩིགས་པ་ལ་སེར་སྐྱའི་གཞི་
དང་ལྷས་བསྟན་ཞེས་བྱའོ། །དེའི་ཚེ་འཕགས་སྐྱེས་པོ་བུ་རྣམས་དྲན་ནས་དྲིས་་
པ་ལ་ལོ་རྒྱུས་རྒྱས་པར་བཤད་པས། དེ་ལྟར་ཕོད་དམ་ཞེས་བརྗོད་པ་ལས་ཤཱཀྱ་
ཞེས་བྱ་བ་བྱུང་ངོ་། །དེའང་འཕགས་སྐྱེས་པོ་ཤི་ནས་རྒྱལ་སྲིད་དགའ་དབང་་་་
བསྐུར་བས་བུ་མེད་པར་ཤི་ནས་ཕོ་བོ་གསུམ་རིམ་གྱིས་དབང་བསྐུར་ཡང་བུ་་་་
མེད་པར་ཤིའོ། །དེ་ནས་རྐང་གདུབ་ཅན་དབང་བསྐུར་བའི་བུ་ལས། གནས་་་་་
འཇོག་སོགས་ལྔ་ཁྲི་ལྔ་སྟོང་། སེར་སྐྱར་བྱུང་བའི་ཐ་མ་ཤིང་རྟ་བཅུ་པ་སོགས་་་་
བཅུ་གཉིས་བྱུང་བའི་ཐ་མ་གཞུ་བསྟན། དེ་ལ་བུ་སེང་གེ་འགྲམ་དང་སེང་གེ་སྒྲ་
གཉིས་སོ། །འཛམ་བུ་གླིང་གི་གཞུ་ཐོགས་རྣམས་ཀྱི་མཆོག་སེང་གེ་འགྲམ་ལ་བུ་
བཞི་སྟེ། ཟས་གཙང་ཟས་དཀར་བྲེ་བོ་ཟས། བདུད་རྩི་ཟས་སོ། །བུ་མོའ་་་་
• 48 •



གཙང་མ། དཀར་མོ། བྲེ་བོ་མ། བདུད་རྩི་མ་བཞིའོ། །ཟས་གཙང་ལ་བུ་བཅོམ་་་
ལྡན་འདས་དང་། ཅུང་དགའ་བོ། ཟས་དཀར་ལ་རྒྱལ་བ་དང་། བཟང་ལྡན། བྲེ་
བོ་ཟས་ལ་མིང་ཆེན་དང་། མ་འགག་པ། བདུད་རྩི་ཟས་ལ། ཀུན་དགའ་བོ་དང་།
ལྷས་སྦྱིན་ནོ། །བུ་མོ་གཙང་མའི་བུ་ལེགས་པར་རབ་སད། དཀར་མོ་ལ་ཕྲེང་བ་་
ཅན། བྲེ་བོ་མ་ལ་བཟང་ལེན། བདུད་རྩི་མ་ལ་དགེ་འཕེལ་ལོ། །བཅོམ་ལྡན་་་་་་
འདས་ལ་སྲས་སྒྲ་ཅན་འཛིན་ཏེ། དེས་མང་པོས་བསྐུར་བའི་རྒྱལ་བརྒྱུད་རྫོགས་
སོ། །དེ་ལ་ཟས་གཙང་ཡན་ལ་རྒྱལ་པོ་ས་ཡ་ཆིག་འབུམ་ཉི་ཁྲི་ཆིག་སྟོང་ལྔ་བརྒྱ་
དང་བཅུ་གཅིག་རྣམས་བྱུང་ཞིང་། འཇིག་རྟེན་གདགས་པ་སོགས་ནས་འདི་་་
དང་ཆ་འདྲ་བཤད་པ་སྣང་སྟེ་མ་སྤྲོས་སོ། །གཞན་ཡང་མཉན་ཡོད་དུ་རྩིབས་་་་
ཕུར་གྱི་བུ་ཚངས་སྦྱིན་དང༌། རྒྱལ་པོའི་ཁབ་ཏུ་པད་མ་ཆེན་པོའི་བུ་གཟུགས་་་
ཅན་སྙིང་པོ་དང་། ཀོ་བོ་ཥམ་བྷི ར་དམག་བརྒྱ་པའི་བུ་ཤར་པ་དང་། འཕགས་
རྒྱལ་དུ་མུ་ཁྱུད་མཐའ་ཡས་ཀྱི་བུ་རབ་སྣང་སོགས་མང་དུ་བྱུང་བ་རྣམས་ལ་་་་་
ཁམས་ཀྱི་རྒྱལ་པོ་ཞེས་གྲགས་སོ། །ཕྱིས་ཀྱང་བཀའ་བསྡུའི་སྦྱིན་བདག་མཛད་པ་
རྒྱལ་པོ་མྱ་ངན་མེད་པ་སོགས་སྟོབས་ཀྱི་འཁོར་ལོས་སྒྱུར་བ་བསམ་གྱིས་མི་ཁྱབ་
པ་བྱུང་བ་ཡིན་ནོ། ། །
གཉིས་པ་རྒྱ་ནག་གི་རྒྱལ་རབས་ནི། ཐོག་མར་ཅེའུ་ཞེས་བྱ་བའི་རིགས་་་་
ལས་རྒྱལ་པོ་སུམ་ཅུ་རྩ་དྲུག་བྱུང་བའི་བཞི་པ་ཅེའུ་དབང་གི་རིན་ལ་ཤཱཀྱ་ཐུབ་་
པ་འཇིག་རྟེན་དུ་བྱོན། སུམ་ཅུ་སོ་དྲུག་རྫོགས་ནས་ཆེན་ཧྲི་ཧྭང་གི་རྒྱལ་པོ་་་་
གཉིས་བྱུང་། དེ་ནས་ཧན་ཀའུ་ཛུ་ཞེས་པ་ནས་གཟུངསྟེ་རྒྱལ་རབས་བཅུ་གཉིས་
• 49 •



པའི་ཚེ་ཨ་མང་ཞེས་པའི་བློན་པོ་གཅིག་གིས་ངོ་ལོག་བྱས་ནས་ལོ་བཅོ་བརྒྱད་་་
བཟུང་། དེ་ནས་ཧན་གྱི་བརྒྱུད་པ་གླེའུ་གོང་བུ་བས་ཨ་མང་བསད་ནས་རྒྱལ་་་
སྲིད་བཟུང་། དེའི་བུ་ལ་ཧན་མིང་སྟེང་ཞེས་པ་བྱུང་། དེའི་དུས་སུ་ཛུ་ཧ་ལ་ཟེར་
བའི་པཎྜི ཏ་ལ་བརྟེན་ནས་ཐེག་ཆུང་གི་ཆོས་བྱུང་། དེ་ནས་རྒྱལ་རབས་ཉི་ཤུ་རྩ་
བཞི་པ་ཧཱན་ཧན་རེའུ་དུས་སུ་ཚ་བ་ཟེར་བའི་བློན་པོས་རྒྱལ་ས་ཕྲོགས་ནས་མི་
རབས་ལྔར་རྒྱལ་པོ་བྱས། དེའི་བློན་པོ་འུ་མ་ཞེས་པ་གཅིག་གིས་ཕྲོགས་ནས།
ཧེའུ་ཙིང་གི་བརྒྱུད་པ་དུང་ཙིང་སིང་ཙིང་གཉིས་བྱུང་བས་སིང་ཙིང་འདས་་་་
ནས་ཞིང་གི་ཆིང་སང་གཅིག་གིས་རྒྱལ་པོ་བྱས། ཙན་དན་ཇོ་བོ་ལེན་པའི་་་་
དམག་དཔོན་དེས། སི་ཆེན་དང་ཅེའུ་ཁར་ཉི་ཤུ་རྩ་བཞིའི་བདག་བྱས་ནས་རྒྱལ་
སྲིད་ལོགས་སུ་བཟུང་། ཆིང་སང་རྒྱལ་པོའི་བརྒྱུད་པ་ཆད་ནས་སུའི་གཡང་སྟེ་ཡི་
ཟེར་བའི་རྒྱལ་པོ་ཕ་བུ་གཉིས་བྱུང་། དེ་ནས་ཐང་གི་རྒྱལ་པོའི་ཐོག་མ་ཀ་འུ་་་་
ཛུང་ཞེས་པས་རྒྱལ་ས་འཕྲོགས་ནས་ལོ་དགུར་སྲིད་བསྐྱངས། དེའི་བུ་ཐང་ཁའི་
ཛུང་ཞེས་པས་མེ་ཕོ་ཁྱི་ལ་རྒྱལ་ས་བཟུང་ནས་ལོ་དགུ་ལོན་པ་ན་བོད་ཀྱི་རྒྱལ་པོ་
སྲོང་བཙན་སྒམ་པོ་དང་གྲོགས་པོ་བྱས། དེའི་བུ་ཆི་ཀའུ་ཛུང་དེའི་རྗེས་དེའི་་་་
བཙུན་མོ་འུ་ཛི་ཐོན་གྱིས་རྒྱལ་སྲིད་བཟུང་། བཙུན་མོ་འདས། དེའི་བུ་ཛུང་ཛུང་།
དེར་རྗེས་ནུ་བོ་ཝི་ཛུང་། ཝི་ཛུང་གི་བུ་གསུམ་པ་ཧེན་ཛུང་། དེའི་བུ་གསུམ་པ་
ཛུང་ཛུང་། དེའི་བུ་ཆེ་བ་ཐའི་ཛུང་། དེའི་བུ་ཆེ་བ་དེང་ཛུང་། དེའི་བུ་ཆེ་བ་ཤུན་
ཛུང་། དེའི་བུ་ཆེ་བ་རྫུན་རྫུན་། དེའི་བུ་མུ་ཛུང་། དེའི་བུ་གཉིས་པ་འུ་ཛུང་། ཐ་
ཆུང་ཐ་མུ་སྟེ། དེའི་དུས་བལྟས་ངན་སྣ་ཚོགས་བྱུང་ཞིང་རྒྱལ་ཁམས་ཞིག །འདི་
• 50 •



གླང་དར་དང་དུས་མཚུངས་དེར་རྗེས་འུ་ཟུང་གིས་སླར་ཡང་ལོ་བཅུ་གསུམ་་་་་
རྒྱལ་པོ་བྱས། དེར་རྗེས་མུ་ཛུང་གི་བུ་ལྔ་པ་འུ་ཟུང་ཞེས་པ་བཀོས། དེར་རྗེས་་་་་
ཧོན་ཟུང་གི་བུ་གསུམ་པ་ཟྭན་ཛུང་དང་། དེའི་བུ་ཆེ་བ་གྷི ང་ཟུང་གིས་རྒྱལ་པོ་
བྱས། དེ་ནས་བོད་དང་འབྲེལ་ཆད། དེའི་བུ་ལྔ་པ་གྱི་ཛུང་། དེའི་བུ་བདུན་པ་འུ་
ཛུང་དང་། དགུ་པ་ངའི་དིང་དང་བཅས་པས་ཐང་གི་རྒྱལ་པོ་རྒྱལ་མོ་དང་་་་
བཅས་པའི་རབས་ཉི་ཤུ་སོང་བ་ནས་ཆད། དེ་ནས་མྱང་ཞེས་པ་ལ་རྒྱལ་ས་་་་་་
འཕོས་ཏེ་རྒྱལ་པོ་བཅོ་ལྔ་བྱུང་། དེའི་རྗེས་སུ་ཅིའུ་ཐའི་ཛུང་ཞེས་པ་ལ་རྒྱལ་་་་་
རབས་བརྒྱད་སྤེན་མྱང་གི་ས་ཆར་བྱུང་། ཐ་མ་ཐང་ཧྲང་ཕ་བུ་གཉིས་ཀྱི་ལག་་་
ནས་ཚེ་ཏན་ཏའི་གླེའུ་ཞེས་པས་འཕྲོགས། ཤང་ཧཱང་གི་ཞ་གོན་མའི་བུ་ཁ་་་་
དབང་ཞེས་པ་སྨན་ཙེའི་ཡུལ་དུ་འོངས་ནས་ཕའི་ཡུལ་གྱི་རྒྱལ་ཁམས་ཕྱེད་པ་་་་
བཟུང་། དེ་ནས་སྨན་ཙེ་ལྷ་བཙུན་གྱི་བར་རྒྱལ་རབས་བརྒྱད་བྱུང་། ཆི་ཏན་་་་་
ཏའི་གླེའུ་རྒྱལ་རབས་བདུན་བརྒྱད་ཀྱི་རྗེས་སུ། བློན་པོ་ཆེ་བ་ནུའི་ཇི་ཞེས་པས་
རྒྱལ་ས་བླངས། དེའི་རྒྱལ་རབས་ལ་ཨོམ་ཏན་ཁན་ཟེར་བ་བརྒྱུད་པ་དགུ་བྱུང་
བའི་ཐ་མ་ཧཱུྃ་འུ་དབང་གི་དུས་སུ། ཇིང་གིར་རྒྱལ་པོས་རྒྱལ་ས་བླངས་སོ། །དེ་་་
ནས་ཧོར་གྱི་རྒྱལ་རབས་ལ། དང་པོ་གནམ་གྱི་བུ་སྤོར་རྟ་ཆེ་ནས་བཟུང་སྟེ། བ་
ར་ཆི་གན། ཐམ་ཆག ཆི་ཇི་མེར་གན། འདི་ད་ལྟའང་སྲིན་པོའི་ཁ་གནོན་ལ་་་་་
ཡོད་པས། པད་མ་འབྱུང་གནས་ཡིན་ཟེར། ལའུ་ཛང་བྷེ ་རེ་ཡོལ་། མལ་ཀ་ནི་་་
དུན། སེམས་ཛ་འོ་ཇི། དུ་ཡུན་མེར་གནང་། དེར་རྗེས་ནག་མོ་ཨ་ལན་ཁོ་ལས་་
ཉི་ཟླའི་ཟེར་ལས་སྐྱེས་པའི་བོ་སྟོན་ཆར་མུ་གན། དེ་ནས་གའི་ཆི། བྷི ་ཁིར། མ་
• 51 •



ནན་ཐོ་དོན། གཅི་ཐུ་གན། བའི་ཤིང་། ཁོར་ཐོག་ཤིང་། དུམ་བི་ཧའི་གན། ག་་
བུ་ལ་གན། པར་ཐན་བ་དུར་ ཡོད་ཕུར་ག་བ་དུར། དེ་དང་བཙུན་མོ་ཧུ་མུན་་
གཉིས་ཀྱི་སྲས། ཇིང་གི་རྒྱལ་པོ་ཕྱེད་ལྔ། འདི་ལ་ཐའི་ཟུང་ཡང་ཟེར། དེ་རྗེས་ཨོ་
གོ་ཏ། གོ་ལུག་གན། མོང་གོ་གན། སེ་ཆེན་གན། ཨོལ་ཇ་དུང་། གོ་ཡུག ཨ་ཡུ་་་
པར་པ་ཏ་བུ་ཡན་དུ་སིདྡྷི་ཕ་ལ། གཡིང་ཛུང་། ཡོ་པུན། ཐོ་མུར་ཅིང་དབང་། ར་
ཁྱི་ཕག ཀུ་ཤ་ལ་གོ་ཐུག ཐོག་ཐི་མུད་འཇའ་ཡན་དུ། རིན་ཆེན་དཔལ་ཨེ་་་་་
མུད་ཐ་ཤི། ཐོ་གན་ཐེ་མུར་ཏི། འདི་རྣམས་རྒྱ་ནག་ཧོར་དུས་ཡིན། དེ་དུས་་་
ཕྲོགས་ཏེ་ཏའི་མིང་རྒྱལ་པོས་རྒྱལ་ས་བྱས། དེར་རྗེས་ཀྱི་ཧུན། ཡོ་དབང། བཞིན་
བཟུང་། ཟུན་དོ། ཐིང་ཐུང་གྱིང་ཐ། ཐོན་ཤུན། ཆིང་ཧྭ་རྣམས་ཏེ། ད་ལྟའི་བར་
རྒྱ་ནག་གི་དུས་ཡིན་ནོ། །འདི་རྣམས་ནི་བླ་མ་རིན་ཆེན་གྲགས་དང་ཛབྷ ་ལ་གོ་
ཤི་མགོན་གྱི་ཡིག་ཚང་ལྟར་བསྡུས་ཏེ་བཀོད་པའོ། །དེ་བཞིན་དུ་བལ་པོ་དང་ལི་
དང་ཤམ་བྷ ་ལ་སོགས་པ་རྣམས་ཀྱང་ཟུར་ཙམ་འཆད་པར་རིགས་ཏེ་འོག་ནས་
འབྱུང་ངོ་། །
གསུམ་པ་བོད་བྱེ་བྲག་ཏུ་བཤད་པ་ལ་གསུམ་སྟེ། སྟོང་སྡེ་ཡུལ་གྱི་ས་བཅད།
མགོ་ནག་མིའི་བྱུང་ཚུལ། རྒྱལ་པོའི་རབས་བཤད་པའོ། །དང་པོའི་སྤུ་རྒྱལ་བོད་
ཀྱི་ཡུལ་གངས་རིའི་འཕྲེང་བས་བསྐོར་བའི་རི་བྲག་འདི་དག་སྲིན་མོ་གན་རྐྱལ་
དུ་ཉལ་བའི་རྣམ་པར་གནས་སོ། །ཞེས་གྲགས་པའི་སྟོད་སྨད་བར་གསུམ་ལས།
སྟོད་ལ་མངའ་རིས་བསྐོར་གསུམ་སྟེ། པུ་རངས་གངས་ཀྱིས་སྐོར། གུ་གེ་གཡའ་་
• 52 •



ཡིས་བསྐོར། མང་ཡུལ་ཆབ་ཀྱིས་བསྐོར་བ་རྫིང་གི་ཚུལ་དུ་གནས་པ། བར་་་་་
དབུས་གཙང་རུ་བཞི་སྟེ། དབུས་ལ་གཡོ་རུ་དང་དབུ་རུ། གཡོ་རུ་ལ་ཡུལ་དགུ་་
དང་། དབུ་རུ་ལ་སྟོད་སྨད་གཉིས་གཙང་ལ་གཡས་རུ་དང་གཡོན་རུ་ཞེས་་་་་
གྲགས་པ་ཡུར་བ་ལྟར་གནས་ལ། སྨད་ལ་མདོ་ཁམས་སྒང་བཞི་སྟེ། ཤར་པོ་་་་་
འབོར་སྒང་། ལྷོ་ཚ་བ་སྒང་། ནུབ་ཟལ་མོ་སྒང་། བྱང་སྨར་ཁམས་སྒང་སྟེ་ཞིང་་་་
དང་འདྲ་བར་ཆགས་སོ་ཞེས་སྔོན་གྱི་ཡིག་ཚང་དག་ལ་བྱུང་ངོ༌། །
གཉིས་པ་མགོ་ནག་མིའི་བྱུང་ཚུལ་ལ། ཤིན་ཏུ་མི་མཁས་པས་རང་གཟོ་ལ་
མོས་པ་རྣམས་ཀྱིས། བཅོམ་ལྡན་འདས་མྱ་ངན་ལས་འདས་པའི་འོག་ཏུ་ཡུལ་པུ་
རངས་ཞེས་བྱར་སྲིན་པོ་ལང་ཀ་མགྲིན་བཅུ་དང་རྒྱལ་པོ་ར་མ་ཎ་གཉིས་ལྷ་མོ་
སི་ཏ་ལ་མ་འཆམ་པར་འཁྲུགས་པའི་དུས་སུ་སྤྲེའུའི་རྒྱལ་པོ་ཧ་ནུ་མན་ཏ་བྱ་བ་
ཞིག་ཡོད་པ་དེས་པོ་ཊ་ལར་ཕྱིན་པ་ལས་སྤྱན་རས་གཟིགས་ཀྱི་བཀའ་ལུང་གིས་
བྲག་སྲིན་མོ་དང་འགྲོགས་པ་ལས་རིམ་གྱིས་འཕེལ་བར་བཤད་མོད། འདི་ལ་་་
ཡུལ་དུས་རང་བཞིན་དང་བཅས་པའི་ཐད་དུ་ལུང་རིགས་ཚད་མའི་གནོད་བྱེད་
བསམ་གྱིས་མི་ཁྱབ་པས་མཁས་པ་རྣམས་ཡིད་རྟོན་པར་མི་མཛད་ཀྱང་། ཕལ་་
ཆེ་བ་དག་ཡི་དམ་དུ་འཆང་བར་བྱེད་པ་ནི་མི་རིགས་ཏེ། ཇོ་བོ་རྗེས་བཏོན་པའི་
རྒྱལ་པོ་བཀའ་ཆེམ་ཤོག་བུ་ཉི་ཤུ་ཙམ་ཡོད་པ་དག་ན། དེ་ནི་དེ་བཞིན་བཤེགས་
པའི་ཞབས་ཀྱིས་མ་བཅགས་ཤིང་གསུང་གིས་སྣང་བས་མ་ཁྱབ་པའི་བོད་རྣམས་
ལ་རིག་པ་བསླབ་པའི་ཆེད་དུ་སྤྲེའུའི་སྒྲུང་དང་། མཆིལ་པའི་སྒྲུང་དང་། རོ་
ལངས་ཀྱི་སྒྲུང་དང་། བྲམ་ཟེ་མ་གཟུགས་ཀྱི་སྙེ་མའི་སྒྲུང་དང་། རྡེའུ་དང་གབ་
• 53 •



ཚིགས་སོགས་མང་པོ་བསྟན་ཏོ་ཞེས་འབྱུང་བས། སྤྲེའུ་བྲག་སྲིན་མོའི་ལོ་རྒྱུས་་་
དང་། བྱ་སྒྲུང་དང་། རོ་སྒྲུང་དང་། རྨི་ལམ་ལྷ་མོ་སོགས་རྒྱལ་པོ་ཉིད་ཀྱིས་བོད་
རྣམས་ཁ་དྲང་བའི་ཆེད་དུ་བརྩམས་པར་དངོས་སུ་བཤད་པའི་ཕྱིར་རོ། །མ་་་་
སངས་སྤུན་དགུའི་གཏམ་སོགས་ཀྱང་སྒྲུང་ལས་གཞན་པའི་དངོས་སུ་བྱུང་བ་་་
མིན་པར་སེམས་སོ། །ཡང་ཁ་གཅིག་གི་དམ་པ་སངས་རྒྱས་ཀྱི་བོད་དུ་ལན་་་་་་
བདུན་བྱོན་པའི་དང་པོ་བོད་ཆུས་གང་། གཉིས་པ་ལ་ཆུ་བྲི་ནས་ནགས་ཚལ་་་་
དང་ཤ་རྐྱང་ཐོ་རེ་ཡོད་ཟེར་བ་སོགས་ཀྱང་མི་རིགས་ཏེ། ཞི་བྱེད་རྒྱུད་པ་ཕྱི་མ་་
དག་གི་ཡི་གེ་རྣམས་སུ། དམ་པ་དགུང་ལོ་ལྔ་བརྒྱ་དང་བཅུ་བཞེས་པ་ན་དེང་་་
རིར་བཤེགས་པར་བཤད་པ་མ་མཐོང་བའམ་གཞན་ཡང་སངས་རྒྱས་འོད་སྲུང་
ཀྱི་དུས་སུ་བྱ་རྫི་སྤུན་གསུམ་གྱིས་བོད་དུ་སངས་རྒྱས་ཀྱི་བསྟན་པ་སྤེལ་ལོ་ཞེས་་
སྨོན་ལམ་བཏབ་ཚུལ་གྱི་གཏམ་ཙམ་ཡང་མ་ཐོས་པར་ཟད་དོ། །དེས་ན་བཅོམ་
ལྡན་འདས་ལས་རྒྱལ་རབས་བཅུ་གཉིས་ཀྱི་སྔ་བའི་སྐབས་སུ་རྒྱལ་པོ་ཤིང་རྟ་་་
བཅུ་པ་ཞེས་བྱ་བ་བྱུང་། དེའི་དུས་སུ་སྒྲ་ངན་དཔུང་ཚོགས་བཅོ་བརྒྱད་དང་།
སྐྱ་སེང་བུ་ལྔ་གཡུལ་བཀྱེ་བས་སྲོག་ཆགས་ཁྲི་ཕྲག་མང་པོ་ཤི་བ་ལ་ཡིད་བྱུང་སྟེ།
རྒྱལ་པོ་རུ་པ་ཏི་ཞེས་བྱ་བ་དཔུང་དང་བཅས་པ་བུད་མེད་ཀྱི་ཆ་ལུགས་སུ་བྱས་
ནས་རི་ཁ་བ་ཅན་དུ་བྲོས་ཏེ་གནས་པའི་རིགས་ལ་དེང་སང་ནའང་བོད་ཅེས་་་
གྲགས་པ་ཡིན་ནོ། །ཞེས་ལྷ་ལས་ཕུལ་བྱུང་གི་འགྲེལ་པར་བཤད་དོ། །གསུམ་པ་
བོད་ཀྱི་རྒྱལ་རབས་ནི། མཁས་པ་རྣམས་བཞེད་པ་མི་འདྲ་བ་མང་ཞིག་སྣང་་་་་
ཡང་། འཕགས་པ་འཇམ་དཔལ་རྩ་བའི་རྒྱུད་ཀྱི་རྟོགས་པ་ལས། དེ་བཞིན་་་་་
，
• 54 •



གཤེགས་པའི་བསྟན་འདི་ལ། །རྣམ་པ་སྣ་ཚོགས་བྱ་བ་བྱེད། །བྱང་གི་ཕྱོགས་ལ་་་
བརྟེན་ནས་ནི། །དེ་ཡི་ཚེ་ན་འབྱུང་བར་འགྱུར། །ལྷ་ལྡན་ཡུལ་ཞེས་བྱ་བ་ཡི། །
གངས་ཅན་རི་ཡི་ནང་གནས་པ། །རྒྱལ་པོ་མི་ཡི་ལྷ་ཞེས་པ། །ལི་ཙ་བི་རྣམས་་་་་
རིགས་སུ་བྱུང་། །དེ་ཡང་སྔགས་ཀྱི་དོན་སྒྲུབ་སྟེ། །ལོངས་སྤྱོད་ཚེ་དང་ལྡན་པར་
འགྱུར། །རིག་པ་ལོངས་སྤྱོད་ལྡན་ཞེས་བྱ། །མི་ཡི་བདག་པོས་དེ་ཡང་འགྲུབ། །
ལོ་ནི་བརྒྱད་ཅུར་རྒྱལ་སྲིད་བྱས། །དེས་ནི་རྐུན་མ་རྣམ་པར་སྤངས། །རྒྱལ་པོ་དེ་
ནི་སྲོག་སྤངས་ནས། །དེ་ཡང་སྔགས་ནི་མྱུར་གྲུབ་སྟེ། །ཞི་དང་རྒྱས་པ་བསིལ་་་
བྱེད་པའོ། །འཇིག་རྟེན་སྒྲོན་མ་ཞེས་གྲགས་དང༌། །ལྷ་མོ་གོས་དཀར་མོ་དང་ནི། །
དཀར་མོ་ཆེན་མོ་གཞན་ཕན་བརྩོན། །རྟག་ཏུ་ཡིད་ནི་མི་སྐྱེ་བའོ། །དེ་ལ་སོགས་
པ་གསུངས་བ་ཡི། །དེ་ནི་རྒྱལ་པོ་མང་པོ་ནི། །རྣམ་པ་དུ་མ་མང་པོ་དག །ཁ་དོག་
རྣམ་པ་སྣ་ཚོགས་གཟུགས། །ཁ་བ་ཅན་ནས་ཀླ་ཀློའི་རྒྱལ། །དེ་ཡང་སྟོན་པ་་་་་
མཆོད་བྱེད་པའོ། ཁྱུ་མཆོག་ཁྱུ་མཆོག་བཟང་པོ་དང་། །ས་འོད་དེ་བཞིན་་་་་
འོད་བཟང་། །དེ་ནི་ཕ་རོལ་གནོན་ཉིད་དང་། །རྐང་པའི་འགྲོས་ཞེས་བསྟན་པ་
ཡིན། །ས་སྲུངས་དང་ནི་བེའུ་དང་། །འོད་ལྡན་ཉིད་ནི་ཕྱི་མ་ཡིན། །ཐ་མར་་་་་
འཆར་རྒྱས་ངང་ཚུལ་ཏེ། །ཀླ་ཀློ་རྣམ་པ་སྣ་ཚོགས་ཡིན། །དེ་འོག་ལས་ནི་རྣམ་་་
ཞིག་ཅིང་། །ཕྱི་རོལ་སྐྱེ་དགུ་ཉེ་བར་སྤྱོད། །ཅེས་པ་སྲོང་བཙན་སྒམ་པོ་ནས་འོད་
སྲུང་ཀྱི་བར་ལུང་བསྟན་པ་དག་ལ་ཡིད་ཆེས་བྱ་དགོས་པར་རིགས་ཀྱི། རྒྱལ་་་་་
ཕྲན་སིལ་མ་བཅུ་གཉིས་ལ་སོགས་པ་དང་གཞན་ལྟར་འཆད་པ་རྣམས་ནི་་་་་་
བདུད་རྩིའི་མཚོ་འགྲམ་དུ་བ་ཚའི་ཁྲོན་པ་བརྐོ་བ་ལྟ་བུའོ། །དེས་ན་ཡངས་པ་་་
• 55 •



ཅན་པ་ལི་ཙ་བི་རྣམས་ཀྱི་ནང་དུ་མིག་མས་འགེབས་ཤིང་སོར་མོ་དྲ་བར་འབྲེལ་
བ་སོགས་མཚན་ལྟས་འབའ་ཞིག་ཚང་བ་ཞིག་སྐྱེས་པ་ལ་མི་དགེ་བའི་མཚན་་་་་
མར་གཟུང་ནས་སྤྲུགས་པ་རིམ་གྱིས་གངས་རིའི་ཁྲོད་དུ་སླེབ་ནས་ལྷ་རི་རོལ་་་
པོའི་རྩེར་ཕྱིན་པ་ན་ཕྱུགས་སྐྱོང་བ་རྣམས་དང་ཕྲད་དེ་སུ་ཡིན་བྱས་པས་སྐད་མ་
གོ་ཡང་རྒྱ་གར་ཕྱོགས་སུ་མཛུབ་མོ་སྐེར་བ་ལས་ནམ་མཁའ་ནས་འོངས་ཟེར་་་
བར་གོ་ཞིང་། གཟུགས་དང་རང་བཞིན་བཟང་བས་ངོ་མཚར་དུ་མཐོང་ནས་་་
མདོ་ལི་ལ་བཏེག་ནས་བཙན་ཐང་སྒོ་བཞིར་བབས། གཞན་དག་གིས་དྲིས་པ་ན་
ནམ་མཁའ་ལས་བབས་བྱུང་བ་ཡིན་བྱས་པས་ལྷ་ཡིན་པར་བསམས་ནས་རང་་
ཅག་རྣམས་ཀྱི་བཙན་པོ་བྱེད་བྱས་དཔོན་དུ་བསྐོས། ལས་ཐབས་སུ་ཡུམ་བུ་བླ་་
མཁར་བཏབ་པས་རྒྱལ་པོ་ལ་སྔ་བ་གཉའ་ཁྲི་བཙན་པོ། ཡུལ་ལ་སྔ་བ་ཡར་་་་་་
ལུངས་སོགས་ཀ གྲོང་ལ་སྔ་བ་ཕྱིང་བ་སྟག་རྩེ། མཁར་ལ་སྔ་བ་ཡུམ་བུ་བླ་མཁར་
ཞེས་གྲགས་པ་བྱུང་ངོ་། །དེའི་བརྒྱུད་ལ་གནམ་ལ་ཁྲི་བདུན། བར་གྱི་སྟེང་གཉིས།
ས་ལ་ལེགས་དྲུག ཆུ་ལ་སྡེ་བརྒྱད། བར་དུ་བཙན་ལྔ་ཞེས་བྱ་བ་སོགས་བྱུང་སྟེ།
དེ་ལ་རྗེ་གཉའ་ཁྲི་བཙན་པོའམ་མིང་གི་རྣམ་གྲངས་ཁྲི་བཙན་པོ་འོད་ལྡེ་ཡང་་་
ཟེར་ལ། དེའི་སྲས་རིམ་པར་བརྒྱུད་པ་ལ་མུ་ཁྲི་བཙན་པོ། དེང་ཁྲི་བཙན་པོ། སོ་
ཁྲི་བཙན་པོ། མེ་ཁྲི་བཙན་པོ། བདག་ཁྲི་བཙན་པོ། སྲིབས་ཁྲི་བཙན་པོ་རྣམས་་
ཏེ་ཁྲི་བདུན་བང་སོ་གནམ་ལ་བཏབ། ལྷ་ལུས་རོ་མེད་འཇའ་ལྟར་ཡལ། ཞེས་་་
པའི་ཁྲི་བདུན་ཟེར། ཐ་མའི་སྲས་གྲི་གུང་བཙན་པོ་དང་། དེའི་སྲས་བར་པ་ཉི་
ཁྲི་སྤུ་དེ་གུང་རྒྱལ་ཡང་ཟེར་བ་དེ་གཉིས་ཀྱི་རིང་ལ་རྒྱལ་ས་ཉམས་པས་བར་གྱི་
• 56 •



སྟེང་གཉིས་ཟེར། འདི་གཉིས་ཀྱི་བང་སོ་གཡའ་སྤངས་མཚམས་སུ་བཏབ། པུ་་
དེ་གུང་རྒྱལ་གྱི་སྲས་ལ་ཤོ་ལེགས་ནས། དེ་ཤོ་ལེགས། ཐེ་ཤོ་ལེགས། གུ་རུ་ལེགས།
འབྲོམ་ཞི་ལེགས། ཨི་ཤོ་ལེགས་རྣམས་ཀྱི་བང་སོ་ས་ལ་བཏབ་པས་ས་ལ་ལེགས་
དྲུག་ཟེར། ཨི་ཤོ་ལེགས་ཀྱི་སྲས་ཟ་ནམ་ཟི་ལྡེ་ནས། ལྡེ་འཕྲུལ་ནམ་གཞུང་བཙན།
སེ་ནོལ་ནམ་ལྡེ། སོ་རྣལ་སོ་ལྡེ། ལྡེ་ནོལ་ནམ་ལྡེ། རྣོལ་པོ། ལྡེ་རྒྱལ་པོ་ལྡེ་སྤྲིན་་་་
བཙན་པོ་རྣམས་ཀྱི་བང་སོ་ཆུ་ལ་བཏབ་པས། ཆུ་ལ་ལྡེ་བརྒྱད་ཟེར། ཐ་མའི་་་་
སྲས་ལ་ཏོ་ཏེ་ལོང་བཙན་ནས། ཁྲི་བཙན་ནམ་ཁྲི་སྒྲ་དཔུང་བཙན། ཁྲི་ཐོག་རྗེ་་་
ཐོག་བཙན། ལྷ་ཐོ་ཐོ་རི་གཉན་བཙན་རྣམས་ལ་བར་དུ་བཙན་ལྔ་ཟེར་ཏེ་བང་
སོ་དོན་གར་མདོར་བཏབ། དེའི་བརྒྱུད་ལ་ཁྲི་གཉན་གཟུངས་བཙན། འགྲོ་་་་
གཉན་ལྡེ་ཏུ། རྟག་རི་གཉན་གཟིགས། གནམ་རི་སྲོང་བཙན། སྲོང་བཙན་སྒམ་
པོ། གུང་རུ་གུང་བཙན། མང་སྲོང་མང་བཙན། འདུས་སྲོང་མང་པོ། རྗེ་ཀླུང་་་་
ནམ་འཕྲུལ་གྱི་རྒྱལ་པོ། ཁྲི་ལྡེ་གཙུག་བརྟན། མེས་ཨག་ཚོམས། ཁྲི་སྲོང་ལྡེ་བཙན།
མུ་ནེ་བཙན་པོ། ཁྲི་ལྡེ་སྲོང་བཙན། རལ་པ་ཅན། ཁྲིའུ་དུང་བཙན་དར་མ།
གནམ་ལྡེ་འོད་སྲུངས། །དཔལ་འཁོར་བཙན། དེ་ལ་སྲས་ཁྲི་བཀྲ་ཤིས་བརྩེགས་
པ་དཔལ་དང་། སྐྱིད་ལྡེ་ཉི་མ་མགོན་གཉིས་སྒྲེས་པ་གཙང་སྟོད་དུ་བྱོན་ནས་་་
མང་ཡུལ་གུང་ཐང་གི་ཆབ་སྲིད་བསྐྱངས་པ་ལས་འོད་ལྡེ་ཁྲི་ཆུང་། འོད་སྐྱིད་་་་
འབར། གཡུ་ཅན། ཇོ་དགའ། དར་མ། ཇོ་བོ་རྣོར། ཇོ་འབག ཤཱཀྱ་མགོན་པོ།
ཤཱཀྱ་བཀྲ་ཤིས། མངའ་བདག་པ་གྲགས་པ་རིན་ཆེན། ཤཱཀྱ་མགོན་པོ། ཆོས་རྗེ་་
བཙན་པོ། ཤཱཀྱ་རིན་ཆེན་ལྡེ་སྟེ་ད་ལྟའི་བར་དུ་བཞུགས་པ་རྣམས་སོ། །དཔལ་
• 57 •



འཁོར་བཙན་གྱི་སྲས་སྐྱིད་ལྡེ་ཉི་མ་མགོན་གྱིས་མངའ་རིས་སུ་སྲིད་བསྐྱངས་པ་
ལས་སྲས་གསུམ་སྟེ། དཔལ་མགོན་གྱིས་མང་ཡུལ། བཀྲ་ཤིས་ལྡེ་མགོན་གྱི་་་་་
རངས། ལྡེ་གཙུག་མགོན་པོ་གྱིས་ཞང་ཞུང་སྟེ་གུ་གེ་བཟུང་། བར་པའི་སྲས་ལ་་
འཁོར་ལོ་རི་དང་སྲོང་གཉིས། སྲོང་ངེའི་སྲས་ལྷ་ལྡེ། དེའི་སྲས་འོད་ལྡེ། བྱང་་་་
ཆུབ་འོད་ཞི་བ་འོད་གསུམ། འདོ་ལྡེའི་སྲས་རྩེ་ལྡེ། དེའི་སྲས་འབར་ལྡེ། དེ་ནས་
བཀྲ་ཤིས་ལྡེ་བྷེ ་ལྡེ། ནཱ་ག་དེ་བ། བཙན་ཕྱུག་ལྡེ། བཀྲ་ཤིས་ལྡེ། གྲགས་བཙན་ལྡེ།
གྲགས་པ་ལྡེ་ ཨ་ཡོག་ལྡེ། དེའི་སྲས་འཛི་དར་རྨལ་དང་། ཨ་ནན་རྨལ་གཉིས།
ཕྱི་མའི་སྲས་དེའུ་རྨལ། དེ་ནས་ས་རྨལ། འཛི་དར་རྨལ་གྱི་སྲས་ལ་འཇིང་རྨལ།
དེའི་སྲས་ཀ་ལན་རྨལ། དེའི་སྲས་བར་བཏབ་རྒྱལ་རྣམས་ཏེ་ དེས་ཡ་ཚོའི་རྒྱལ་
བརྒྱུད་ཆད་ཟེར་རོ། །དེའི་རྗེས་སུ་ནི་སྟོབས་ཀྱི་འཁོར་ལོས་སྒྱུར་བ་ཆེན་པོ་་་་་
རླངས་ལྷ་གཟིགས་ཀྱི་རྒྱལ་བརྒྱུད་རིམ་པར་བྱོན་པ་རྣམས་ཏེ། ད་ལྟའི་དུས་ན་་
ལུགས་གཉིས་ཀའི་བདག་པོ་ངག་གི་དབང་ཕྱུག་བཀྲ་ཤིས་གྲགས་པ་རྒྱལ་མཚན་
དཔལ་བཟང་པོ་ལ་སོགས་པས་སྲིད་སྐྱོང་བ་ཡིན་ནོ། །དེས་མིའི་འགྲོ་བ་བཤད་
ཟིན་ནས།
ལྔ་པ་ལྷ་མ་ཡིན་བཤད་པ་ནི། ལུས་དང་ཚེ་དང་ལོངས་སྤྱོད་ཕལ་ཆེར་ལྷ་་
དང་འདྲ་ཡང་བདུད་རྩི་མེད་པས་ཨ་སུ་ར་སྟེ་ལྷ་མ་ཡིན་ཞེས་བྱ་བ་རི་རབ་ཀྱི་ཆུ་
འཚམས་ཡན་གར་བུ་ལ་མན་ཁོང་སྟོང་དུ་གནས་པའི་ཆུ་འཚམས་ནས་མར་་་་་
དཔག་ཚད་ཆིག་ཁྲི་ཆིག་སྟོང་གཞལ་བའི་ཁོང་གསེང་ན་འོད་ལྡན་ཞེས་བྱ་བའི་
གྲོང་ན་ལྷ་མ་ཡིན་གྱི་དབང་པོ་སྒྲ་གཅན་ཟིན་འཁོར་བཅས་ཡོད་དོ། །དེ་ནས་་་
• 58 •



མར་དཔག་ཚད་ཁྲི་ཆིག་སྟོང་གཞལ་བའི་འོག་ན་ལྷ་མ་ཡིན་མགུལ་འཕྲེང་ཅན་
འཁོར་བཅས་ཀྱི་གནས་སྐར་ཕྲེང་ཞེས་བྱ་བའི་གྲོང་ཁྱེར་ཡོད་དོ། །དེ་ནས་ཡང་
དཔག་ཚད་ཆིག་ཁྲི་ཆིག་སྟོང་གཞལ་བའི་འོག་ན་ལྷ་མ་ཡིན་རབ་གནོན་འཁོར་
དང་བཅས་པའི་གནས་རབ་གནོན་ཞེས་བྱ་བའི་གྲོང་ཁྱེར་ཡོད་དོ། །དེ་ནས་ཡང་
དཔག་ཚད་ཆིག་ཁྲི་ཆིག་སྟོང་གཞལ་བའི་འོག་ན་ལྷ་མ་ཡིན་གྱི་དབང་པོ་ཐག་་་
བཟང་རིགས་འཁོར་དང་བཅས་པའི་གནས་ཟབ་པའི་གྲོང་ཁྱེར་ཞེས་བྱ་བ་ཡོད་
དོ། །དེ་དག་གིས་ལྷ་རྣམས་ཀྱི་དབང་པོ་བརྒྱ་བྱིན་ལ་འགྲན་པར་གཟོད་པ་འདི་
ལྟ་སྟེ། དེའི་གྲོང་ཁྱེར་ནི་གསེར་ལྡན་ཞེས་བྱ་བ་དང་། ཕོ་བྲང་ནི་གཏམས་པ་་་
དཔག་བསམ་གྱི་ཤིང་ནི་ཙི་ཏ་ས་ལི། འདུན་པ་ནི་ནོར་བཟང། རྡོ་ལེབ་ནི་་་་་
བཟང་པོ། ཚལ་ནི་ཀུན་དགའ། རབ་དགའ། དགའ་བ། ཀུན་ཏུ་དགའ་བ་དང་
བཞི། ས་གཞི་ནི་ཀུན་དགའ་མ། རབ་དགའ་མ། དགའ་བ་མ། ཀུན་ཏུ་ར་་་་་
དགའ་མ་དང་བཞི། གཡུལ་ངོར་སྤྱོད་པའི་གླང་པོ་ནི་བཟོད་དཀའ། སྐྱེད་ཚལ་
དུ་སྤྱོད་པའི་གླང་པོ་ནི་ཏི་སེ་གངས་བརྩེགས། རྟའི་རྒྱལ་པོ་ནི་དྲག་འཇི་ཞེས་པ་
རྣམས་དང་ལྡན་ནོ། །དེ་རྣམས་ཀྱིས་ལྷ་མིན་གྱི་བུ་མོ་དང་། ལྷའི་བདུད་རྩིའི་་་
ཆེད་དུ་རི་རབ་ཀྱི་ཁོང་གསེང་ནས་ཐོན་ཏེ་ལྷ་རྣམས་དང་འཐབ་པར་བྱེད་དོ། །
རིན་པོ་ཆེ་ལས་བྱས་པའི་གོ་ཆ་སྲ་བ་རྣམས་གྱོན་ཏེ་མཚོན་ཆ་སྣ་ཚོགས་ཐོགས་་
པའི་དཔུང་ཚོགས་ཡན་ལག་བཞིས་བསྐོར་བའི་རྒྱལ་པོ་བཞི་པོ་དག་རྒྱལ་ཆེན་་
རིགས་བཞིའི་ལྷ་འོག་མ་ནས་རིམ་གྱིས་འཐབ་པར་བྱེད་པ་ཡོད་དོ། །དེ་དག་གི་
གཟུགས་དང་ཚེ་དང་ལོངས་སྤྱོད་སོགས་ཕལ་ཆེར་སུམ་ཅུ་རྩ་གསུམ་མན་གྱི་་་་
• 59 •



འདོད་ལྷ་རྣམས་དང་མཐུན་པར་བཤད་དོ། །
དྲུག་པ་ལྷ་ནི་མཆོད་པར་འོས་པ་བདེ་བ་ལ་རོལ་བར་བྱེད་པས་དེ་ཝི་སྟེ་ལྷ་
ཞེས་བཤད་པ་ལ་གསུམ་སྟེ། འདོད་ལྷ་དང་གཟུགས་ཁམས་དང་གཟུགས་མེད་
བཤད་པའོ། །དང་པོ་འདོད་པའི་ལྷ་ལ་རིགས་དྲུག་ལས། དང་པོ་རྒྱལ་ཆེན་་་་་་
རིགས་བཞི་པའི་ལྷ་ནི། འཇིག་རྟེན་སྐྱོང་བའི་རྒྱལ་པོ་བཞི་གཙོ་བོར་གྱུར་པས་་
དེ་སྐད་ཅེས་བྱ་ཞིང་། དེའི་འཁོར་ནི་རི་རབ་ལ་བང་རིམ་བཞི་ཡོད་པའི་དང་པོ་
ན་ལག་ན་གཞོང་ཐོགས་ཀྱི་ལྷ་རྣམས་དང་། གཉིས་པ་ན་ལག་ན་འཕྲེང་ཐོགས་
ཀྱི་ལྷ་རྣམས་དང་། གསུམ་པ་ན་རྟག་མྱོས་ཀྱི་ལྷ་རྣམས་གནས་སོ། །ང་རིམ་བཞི་
པའི་ཤར་ཕྱོགས་ན་རྒྱལ་པོ་ཆེན་པོ་ཡུལ་འཁོར་བསྲུངས་དྲི་ཟའི་ཚོགས་ཀྱིས་་་་
བསྐོར་བ་དང༌། ལྷོ་ཕྱོགས་རྒྱལ་པོ་ཆེན་པོ་འཕགས་སྐྱེས་པོ་གྲུལ་བུམ་གྱི་ཚོགས་
ཀྱིས་བསྐོར་བ་དང་། ནུབ་ཕྱོགས་ན་རྒྱལ་པོ་ཆེན་པོ་མིག་མི་བཟང་ཀླུའི་ཚོགས་
ཀྱིས་བསྐོར་བ་དང་། བྱང་ཕྱོགས་ན་རྒྱལ་པོ་ཆེན་པོ་རྣམ་ཐོས་ཀྱི་བུ་གནོད་སྦྱིན་
གྱིས་ཆོགས་ཀྱི་བསྐོར་བ་རྣམས་གནས་ཏེ། དེ་ལ་ལག་ན་གཞོང་ཐོགས་དང་། །
འཕྲེང་ཐོགས་དང་ནི་རྟག་མྱོས་དང་། །རྒྱལ་ཆེན་བཞི་པའི་ལྷ་རྣམས་གནས། །རི
ནི་བདུན་པོ་དག་ལ་ཡང་། །ཞེས་བཤད་དོ། །དེ་དག་གི་སྟེང་གི་ནམ་མཁའ་ལ།
དབུས་ནས་མཐའ་རྣམས་བགས་ཀྱིས་གཞོལ་བའི་ཁྱིམ་བཅུ་གཉིས་ཀྱི་འཁོར་ལོ་
རླུང་དངས་ཤིང་སྒྲིབ་པ་མེད་པ རང་འགྲོས་ཀྱིས་གཡས་སུ་འཁོར་བ་ཐ་སྐར་ལ་
སོགས་པའི་རྒྱུ་སྐར་ཉེར་བརྒྱད་དང་། རྩེ་མོར་རྟོག་གི་ཚུལ་དུ་བརྟན་པ། མཐར་
ཤམ་བུའི་ཚུལ་གྱི་རི་བྱི་དང་། གཞན་ཡང་སྐར་མའི་རིགས་ཀུན་སྡོམ་ན་དུང་་་་
• 60 •



ཕྱུར་གཉིས་དང་བྱེ་བ་བརྒྱད་དང་ས་ཡ་ལྔ་ཡོད་ཅིང་། རྒྱུ་ནི་ཆུ་ཤེལ་ལས་གྲུབ་་
པའི་གཞལ་མེད་ཁང་ཆེ་བ་རྣམས་ལ་རྒྱང་གྲགས་དྲུག་དང་། འབྲིང་ལ་གསུམ་་
དང་། ཆུང་བ་ལ་རྒྱང་གྲགས་གཅིག་ཡོད་པ་རྣམས་ཁྱིམ་ལ་གཟེར་བཏབ་པའི་་
ཚུལ་དུ་གནས་པས་འགྲོས་གཞན་མེད་ལ། དེའི་སྟེང་ལྷུན་པོའི་ཕྱེད་ཀྱི་ཐད་དུ་
ལྷའི་བུ་ཉི་མ་འཁོར་དང་བཅས་པའི་གཞལ་ཡས་ཁང་རྒྱུ་མེ་ཤེལ་ལས་གྲུབ་པའི་
ཁོར་ཡུག་ཏུ་དཔག་ཚད་ལྔ་བཅུ་རྩ་གཅིག་གིས་འཁོར་བ། འཕང་དུ་དཔག་ཚད་
དྲུག་ལྷག་པའི་སྟེང་དུ་གསེར་གྱིས་ཁ་ཁྱེར་གྱིས་བསྐོར་ཞིང་། གསེར་དང་དངུལ་
དང་བཻཌཱུརྱ་དང་ཤེལ་གྱི་ལྕོག་བཞི་དང་ལྡན་པའི་གྲོང་། མཚོ་དང་རྫིང་བུ་་་་་
དཔག་བསམ་གྱི་ཤིང་དང་བྱ་སྐད་སྙན་པར་སྒྲོག་པ་སོགས་ཀྱིས་བརྒྱན་པར་་་་་
ཡོད་དོ། །དེ་དག་ལ་ཁྱིམ་གྱི་གོ་ལའི་དབང་གིས་རླུང་འགྲོས་དང་། རྟ་བདུན་ཁ་
ལོངས་དང་བཅས་པའི་དབང་གིས་རང་འགྲོས་གཡོན་བསྐོར་དང་། ལྷོར་་་་་
བགྲོད་པའི་ཚེ་དམའ་བས་ཉི་མ་ཐུང་བ་དང་། བྱང་དུ་བགྲོད་པའི་ཚེ་མཐོ་བས་
ཉི་མ་རིང་བའི་བགྲོད་པ་གཉིས་དང་ལྡན་པ། བགྲོད་པ་དེའི་དབང་གིས་དབྱར་
དགུན་དང་ཚ་གྲང་སོགས་དུས་ཀྱི་ངེས་པ་བྱེད་ལ། དེའི་དབང་གིས་ཕྱི་རོལ་དུ་
འབྱུང་བ་འབྱུང་གྱུར་དང་བཅས་པའི་འཕེལ་འགྲིབ་བྱེད་ཅིང་། དེས་ནང་གི་་་
ཁམས་རྣམས་ལའང་འཕེལ་ཟད་འཁྲུག་གསུམ་བསྐྱེད་པར་བྱེད་པ་ཡོད་དོ། །
དེའི་རླུང་འགྲོས་ཀྱི་རི་རབ་འཁོར་བ་ལ་ཉིན་ཞག་དང་། རང་འགྲོས་ཀྱི་འཁོར་
བ་ལ་ཡོངས་གྲགས་ཀྱི་ལོར་བཞག་པ་ཡིན་ནོ། །དེ་བཞིན་དུ་ལྷའི་བུ་ཟླ་བ་འཁོར་
དང་བཅས་པའི་གཞལ་ཡས་ཁང་རྒྱུ་ཆུ་ཤེལ་ལས་གྲུབ་པའི་ཁོར་ཡུག་ཏུ་དཔག་
• 61 •



ཚད་ལྔ་བཅུ་དང་འཕང་དུ་དཔག་ཚད་དྲུག་ལྷག་པས་བསྐོར་བ་ལ་གསེར་་་་་་
དངུལ་བཻཌཱུརྱ་དང་ཤེལ་ལས་གྲུབ་པའི་ལྕོག་བཞི་དང་ལྡན་པའི་གྲོང་མཚོ་དང་་
རྫིང་བུ་སོགས་ཀྱིས་བརྒྱན་པ་དེ་ལའང་འོག་གཞི་ལ་བརྟེན་པའི་རླུང་འགྲོས་་་་་
དང་། རྟ་ལྔ་ལ་བརྟེན་པའི་རང་འགྲོས་དང༌། ལྷོ་བྱང་གིས་བགྲོད་པ་གཉིས་་་་
དང་བཅས་པ་ཡོད་ཅིང་། ཉི་མ་དང་ཉེ་བ་དང་རིང་བའི་དབང་གིས་རང་གི་ཁ་
ཁྱེར་གྱི་གྲིབ་མས་ཆ་ཤས་ལ་འཕེལ་འགྲིབ་བྱེད་པ་ལ། ཆ་ཤས་འཕེལ་བ་ལ་ཡར་
ངོ་དང་འགྲིབ་པ་ལ་མར་ངོ་ཞེས་ཟེར་བའི་ཆ་ཤས་རེ་ལ་ཚེས་ཞག་ཅེས་བྱའོ། །
དེ་ལྟར་ཡང་། ཉི་ཟླ་ལྷུན་པོའི་ཕྱེད་ནའོ། །དཔག་ཚད་ལྔ་བཅུ་གཅིག་དང་བཅས། །
ནམ་ཕྱེད་ཉི་མ་ནུབ་པ་དང་། ། ཉི་མ་ཕྱེད་དང་འཆར་དུས་གཅིག །དབྱར་གྱི་ཟླ་
བ་གཉིས་པ་ཡི། །ཐ་མའི་ཚེས་དགུ་ནས་མཚན་རིང་། །དགུན་རྣམས་ཀྱིས་ནི་་་་
བཞི་པ་ལ། །ཐུང་ངུར་འགྱུར་རོ་ཉིན་མོ་ལྡོག །ཉིན་མཚན་རིང་བ་ཐང་གཅིག་གོ། །
ཉི་མ་བྱང་དུ་འགྲོ་ཚེའོ། །ཉི་མ་དང་ནི་ཉེ་བ་ལས། །རང་གིས་གྲིབ་མས་འགྲིབ་
པར་སྣང་། །ཞེས་སོ། །ཡང་ལྷ་མ་ཡིན་གྱི་དབང་པོ་སྒྲ་གཅན་འཛིན་ཞེས་པ་མགོ་
བོ་སེངྒེ ་ལྟ་བུ་ལ་ལུས་པོ་བཻཌཱུརྱ་ལས་གྲུབ་པས་སྦྲུལ་གྱི་རྣམ་པ་མཇུག་མ་ལ་མེ་་་
འབར་བ། ཁྱིམ་བཅུ་གཉིས་ཀྱི་ཕྱེད་ཁྱབ་པར་རང་འགྲོས་དང་རླུང་འགྲོས་་་་་
གཉིས་ཀས་རི་རབ་ལ་གཡས་ཕྱོགས་སུ་བསྐོར་བས་རཱ་ཧུ་ལ་ཞེས་བྱ་བ་དུས་་་་་
ཚིགས་རྣམས་སུ་ཉི་ཟླ་གཉིས་སྒྲིབ་པར་བྱེད་པ་ཡོད་དོ། །གཞན་ཡང་མིག་་་་
དམར་དང་། ལྷག་པ་དང་། ཕུར་བུ་དང་། པ་སངས་དང་། སྤེན་པ་དང་།
མཇུག་རིངས་སོགས་འགྲོས་གཉིས་གསུམ་བཞི་དང་ལྡན་པའི་གཟའ་ཚོགས་་་་
• 62 •



རྣམས་དང་། ཁ་ཐོར་བ་རྒྱ་མཚོ་དང་ནགས་ཚལ་དང་རི་དང་ས་བླ་དང་བར་་་་
སྣང་ལ་གནས་པའི་ལྷ་རྣམས་ཀྱང་རྒྱལ་ཆེན་རིགས་བཞི་པའི་ལྷ་ལས་གཞན་མ་
ཡིན་ནོ། །དེ་ལྟར་ན་རྒྱལ་ཆེན་རིགས་བཞི་པ་རྣམས་ཀྱི་ལུས་ཀྱི་ཚད་ནི་རྒྱང་་་་་་
གྲགས་གཅིག་གི་བཞི་ཆ་ཡིན་ལ། ཚེའི་ཚད་ནི་མི་ལོ་ལྔ་བཅུ་ལ་ཞག་གཅིག་ཏུ་་་
བྱས་པའི་རང་ལོ་ལྔ་བརྒྱ་ཐུབ་པོ། །
གཉིས་པ་སུམ་ཅུ་རྩ་གསུམ་ནི། ཉེ་དབང་སོ་གཉིས་བརྒྱ་བྱིན་དང་་་་་
གསུམ་གཙོ་བོར་བྱུང་བས་དེ་སྐད་ཅེས་བྱ་བ་ཡིན་ཞིང་། མཛོད་ལས། ལྷུན་པོའི་
རྩེ་ན་སུམ་ཅུ་གསུམ། །དེ་ཡི་ངོས་ལ་བརྒྱད་ཁྲིའོ། །ཕྱོགས་མཚམས་བརྩེགས་པ་་
བཞི་ལ་ནི། །ལག་ན་རྡོ་རྗེ་གནས་དབུས་ན། །གྲོང་ཁྱེར་ལྟ་ན་སྡུག་ཅེས་པ། །ངོས་
ལ་ཉིས་སྟོང་ལྔ་བརྒྱ་པ། །དཔག་ཚད་ཕྱེད་དང་གཉིས་གསེར་གྱི། །རང་བཞིན་་་
བཞི་བཀྲ་མཉེན་པ་ཡོད་དོ། །དེ་ན་རྣམ་པར་རྒྱལ་བྱེད་དེ། །ངོས་ལ་ཉིས་བརྒྱ་ལྔ་
བཅུའོ། །ཕྱི་རོལ་ཤིང་རྟ་སྣ་ཚོགས་དང༌། །རྩུབ་འགྱུར་འདྲེས་ཚལ་དགའ་བས་་
བརྒྱན། །དེ་དག་གི་ནི་ཕྱོགས་བཞི་ནི། །ཉི་ཤུས་བཅད་ན་ས་གཞི་བཟང་། །བྱང་
ཤར་མཚམས་ན་ཡོངས་འདུ་སྟེ། །ལྷོ་ནུབ་མཚམས་ན་ཆོས་བཟང་ངོ། །ཞེས་པས།
རི་རབ་ཀྱི་སྟེང་གི་དཔག་ཚད་བརྒྱད་ཁྲི་བཞི་ཡོད་པའི་ངོས་ཀྱི་མཚམས་བཞི་ན་
བརྒྱར་དཔག་ཚད་ཉི་ཤུ་རྩ་ལྔ་དང་འཕང་དུ་དཔག་ཚད་ཕྱེད་ལྔས་འཕགས་་་་
པའི་ལྕོག་བཞི་ལ་གནོད་སྦྱིན་གསང་བ་པ་རྣམས་གནས་ཤིང་དེའི་དབུས་ན་་་་་
གསེར་གྱི་ལྕགས་རི། ངོས་རེ་ལ་དཔག་ཚད་ཉིས་སྟོང་ལྔ་བརྒྱ་དང་འཕང་དུ་་་་
ཕྱེད་དང་གཉིས་འཕགས་པ། ས་གཞི་གསེར་གྱི་རང་བཞིན་ལ་རིན་ཆེན་སྣ་་་་
• 63 •



ཚོགས་པའི་མདངས་མི་འདྲ་བ་རྒྱ་རྩ་གཅིག་གིས་བཀྲ་ཞིང་ཤིང་བལ་ལྟར་་་་་་
འཇམ་པ། དེའི་ངོས་བཞི་ནི་རིན་པོ་ཆེའི་ཀ་བ་ཁྲི་དྲུག་སྟོང་གིས་བཏེག་པའི་་་
ནང་དུ་གདུང་ཕྱམ་དུ་བྲེས་པའི་རྩིག་སྐྱོབ་ཅན། ཕྱོགས་བཞི་ནི་སྒོ་ཆེན་པོ་བཞི་
དང་བཅས་པའི་སྒོ་གྲངས་སྟོང་དུ་གཅིག་གིས་མ་ཚང་བ། སྒོ་བཞི་ན་ལྷའི་བུ་གོ་
ཆ་གྱོན་པ་ལྔ་བརྒྱས་བསྲུང་ཞིང་། སྲང་ཆེན་པོ་བཞི་དང་སྲང་ཕྲན་དུ་མ་དང་་་་
བཅས་པའི་གྲོང་ཁྱེར་ལྟ་ན་སྡུག་དང་། དེའི་དབུས་ན་བརྒྱ་བྱིན་གྱི་ཕོ་བྲང་རྣམ་
པ་རྒྱལ་བའི་ཁང་བཟང་གྲུ་བཞི་པའི་ངོས་རེ་ལ་དཔག་ཚད་ལྔ་བཅུ་དང་།
འཕང་དུ་དཔག་ཚད་ཕྱེད་དང་ལྔ་པ་རིན་པོ་ཆེའི་བ་གམ་བརྒྱ་རྩ་གཅིག་གིས་་་
བསྐོར་བ། དེའི་ཤར་ཕྱོགས་ན་ཁོར་ཡུག་དཔག་ཚད་སྟོང་ཡོད་པའི་ཤིང་རྟ་སྣ་་
ཚོགས་པའི་ཚལ་དང་། དེ་དང་འདྲ་བར་ལྷོ་ཕྱོགས་ན་རྩུབ་འགྱུར་གྱི་ཚལ་དང་།
ནུབ་ཕྱོགས་ན་འདྲེས་པའི་ཚལ་དང་། བྱང་ཕྱོགས་ན་དགའ་བའི་ཚལ་དང་། །
ཡང་དེ་དག་གི་ཕྱི་རོལ་ལྟ་ན་སྡུག་པའི་བྱང་ཤར་མཚམས་ན། དཔག་བསམ་གྱི་
ཤིང་ཡོངས་འདུ་ས་བརྟོལ་ཞེས་བྱ་བ་ཐུར་དུ་དཔག་ཚད་ལྔ་བཅུ་ཟུག་ཅིང་གྱེན་
དུ་དཔག་ཚད་བརྒྱ་འཕགས་པ། ཡལ་འདབ་ཀྱི་དཔག་ཚད་ལྔ་བཅུར་ཁྱབ་ཅིང་
འདོད་དགུ་ཐམས་ཅད་འབྱུང་བ་དང་དེའི་འོག་ན་ལ་བ་དཀར་པོའི་རྡོ་ལེབ་ཨ་
མོ་ལི་ཀ་ཞེས་བྱ་བ་མཆུ་ཞེང་དུ་དཔག་ཚད་ལྔ་བཅུ་དང་མཐའ་བསྐོར་དུ་དཔག་
ཚད་ཉིས་བརྒྱས་འཁོར་བའི་གྲུ་བཞི་པ་དང་ལྟ་ན་སྡུག་གི་ལྷོ་ནུབ་མཚམས་ན་་་
ཆོས་བཟང་ལྷའི་འདུན་ས་ཞེས་བྱ་བ་དག་དཔག་ཚད་དགུ་བརྒྱས་འཁོར་བའི་
ཟླུམ་པོ། དེའི་དབུས་ན་བརྒྱ་བྱིན་ཆོས་སྟོན་པའི་གསེར་གྱི་ཁྲི་དང༌། ཉེ་དབང་་
• 64 •



སུམ་ཅུ་རྩ་གཉིས་ཀྱི་གདན་བཤམས་པ་རྣམས་དང་། གཞན་ཡང་བག་མེད་པ་་
ལས་བསྐུལ་བའི་ཆོས་ཀྱི་སྡོམ་བཞིའི་རྔ་སྒྲ་དང་། ན་བ་དང་རྒ་བ་དང་། དུས་་་
མིན་དུ་འཆི་བ་ལས་སྐྱོབ་པའི་བདུད་རྩིའི་བུམ་པ་དང་། གླང་པོ་ཆེ་རབ་རྟན་་་་
དང་ས་སྲུངས་ཀྱི་བུ་དང་། རྟ་སྤྲིན་གྱི་ཤུགས་ཅན་འཁོར་གཡོག་བརྒྱ་སྟོང་དང་
བཅས་པ་སོགས་བསམ་གྱིསམི་ཁྱབ་པ་ཡོད་དོ། །དེ་ལ་ཉེ་དབང་སུམ་ཅུ་རྩ་་་་
གཉིས་ནི། ནོར་ལྷ་བརྒྱད། དྲག་པོ་བཅུ་གཅིག་ཉི་མ་བཅུ་གཉིས་ཐ་སྐར་གྱི་བུ་སྟེ་
སུམ་ཅུ་རྩ་གཉིས་དང་། ལྷའི་དབང་པོ་བརྒྱ་བྱིན་དང་སུམ་ཅུ་རྩ་གསུམ་མོ། །
ད་ནི་ལྷ་དང་ལྷ་མིན་ཅི་ལྟར་རྩོད་པའི་ཚུལ་བཤད་པར་བྱ་སྟེ། དེའང་ལྷ་་
ཡུལ་ན་ལྷ་མིན་གྱི་བུ་མོ་བདེ་སོགས་མ་དང་བདུད་རྩི་ཡོད་པ་འཕྲོག་པའི་ཕྱིར་་
ལྷ་མིན་གྱི་དབང་པོ་བཞི་པོ་གོ་རིམ་བཞིན་ནས་དཔུང་ཚོགས་ཡན་ལག་བཞི་་་
དང་བཅས་པ་རི་རབ་ཀྱི་ཁོང་སེང་ནས་ཐོན་ཏེ། ཐོག་མར་བརྒྱ་བྱིན་གྱི་བསྲུངས་
མ་ལྔ་ལས། དང་པོ་རོལ་མཚོ་ལ་གནས་པའི་ཀླུའི་རྒྱལ་པོ་དཀར་ཕྱོགས་ལ་་་་
དགའ་བ་རྣམས་དང་གཡུལ་འགྱེད་དོ། །དེས་མ་ཐུབ་ན་བསྲུངས་མ་གཉིས་པ་་
ལག་ན་གཞོང་ཐོགས་པ་རྣམས་དང་གཡུལ་འགྱེད་དོ། །དེས་ཀྱང་མ་ཐུབ་ན་དེ་
གཉིས་ཀའི་བསྲུངས་མ་གསུམ་པ་ལག་ན་ཕྲེང་ཐོགས་པ་རྣམས་དང་བསྡོམས་་་
ནས་འཐབ་པོ། །དེས་ཀྱང་མ་ཐུབ་ན་བསྲུངས་མ་བཞི་པ་སྟག་མྱོས་དང་བཅས་
པས་འཐབ་བོ། །དེར་ཡང་མ་ཐུབ་ན་བསྲུངས་མ་ལྔ་པ་རྒྱལ་པོ་བཞིའི་ལྷ་རྣམས་
དང་བསྡོམས་ནས་གཡུལ་འགྱེད་དོ། །གལ་ཏེ་དེས་ཀྱང་མ་ཐུབ་ན་བརྒྱ་བྱིན་སྦྲན་
ཏེ་གླང་པོ་ཆེ་ལ་གཞོན་ནས་ཉེ་དབང་ལྷའི་བུ་འཁོར་དང་བཅས་པས་རིན་པོ་་་
• 65 •



ཆེའི་གོ་ཆ་རྣམས་གྱོན་ཞིང་མཚོན་ཆ་ཐོགས་ཏེ། ཤིང་རྟ་སྣ་ཚོགས་པའི་ཚལ་ནས་
གཞོན་པ་རྣམས་བླངས་ཤིང་རྩུབ་འགྱུར་གྱི་ཚལ་དུ་ཞུགས་ནས་ལུས་སེམས་་་་་
འགྱུར་བ་བསྟན་ཏེ་གཡུལ་འགྱེད་པར་བྱེད་དོ། །དེའི་ཚེ་ལྷ་མིན་རྣམས་རྒྱལ་ན་
གྲོང་ཁྱེར་གྱི་ནང་དུ་འདེད་ལ་དེ་ནས་འགྲོ་བར་མི་ནུས་ཤིང་། ལྷ་རྣམས་རྒྱལ་ན་
རོལ་མཚོའི་བར་དུ་སྐྱེལ་ལོ། །ལྷ་དང་ལྷ་མིན་གཉིས་ཀའང་མགོ་དང་སྐེད་པ་
དུམ་བུ་ཆད་ན་འཆི་ལ། ཡན་ལག་དང་ཉིང་ལག་ཆད་པ་ནི་སླར་སྐྱེ་བར་འགྱུར་
ཏོ། །དེའང་འཇིག་རྟེན་ན་སངས་རྒྱས་དང་རང་སངས་རྒྱས་དང་འཁོར་ལོས་་་
བསྒྱུར་བའི་རྒྱལ་པོ་ཡོད་པའི་དུས་སུ་ལྷ་མིན་ལ་རྩོད་པའི་བསམ་པ་མི་སྐྱེ་ཞིང་།
གལ་ཏེ་རྩོད་ཀྱང་ལྷ་རྣམས་རྒྱལ་བར་འགྱུར་ལ་དེར་མ་ཟད་འཇིག་རྟེན་ན་དགེ་
བ་སྤྱོད་པ་མང་ན་ནི་ལྷ་རྣམས་རྒྱལ་ལ། མི་དགེ་བ་སྤྱོད་པ་མང་ན་ནི་ལྷ་མིན་་་་
རྣམས་རྒྱལ་བར་བྱེད་དོ། །དེའི་ཕྱིར་དགེ་བ་སྤྱོད་པ་རྣམས་ལ་ལྷ་རྣམས་ཀྱིས་་་་
བསྲུང་བར་བྱེད་དོ། །ཞེས་པའང་དོན་ལ་གནས་པའོ། །དེ་རྣམས་ཀྱི་ལུས་ཀྱི་ཚད་
ནི་རྒྱང་གྲགས་ཕྱེད་ཡིན་ལ། ཚེ་ཚད་ནི་མི་ལོ་བརྒྱ་ལ་ཞག་ཏུ་བྱས་པའི་རང་ལོ་
སྟོང་ཐུབ་པོ། །
གསུམ་པ་ནི། ལྷ་མིན་གྱི་འཐབ་རྩོད་དང་བྲལ་བས་ན་འཐབ་བྲལ་ཏེ། དེ་
ན་གནས་པ་རྣམས་ཀྱི་ལུས་ཀྱི་ཚད་ནི་རྒྱང་གྲགས་ཀྱི་བཞི་ཆ་གསུམ་ཡིན་ལ། ཚེ་
ཚད་ནི་མི་ལོ་ཉིས་བརྒྱ་ལ་ཞག་ཏུ་བྱས་པའི་རང་ལོ་ཉིས་སྟོང་ཐུབ་པའོ། །བཞི་་
པ་ནི། མགོན་པོ་བྱམས་པས་ལུགས་གཉིས་ཀྱི་རྒྱལ་སྲིད་མཛད་ནས་ཐེག་པ་ཆེན་
པོའི་ཆོས་ཀྱི་དགའ་བ་དང་ལྡན་པས་ན་དགའ་ལྡན་ཏེ་དེ་ན་གནས་པ་རྣམས་ནི་
• 66 •



ལུས་ཀྱི་ཚད་རྒྱང་གྲགས་གཅིག་ཡིན་ལ། ཚེ་ཚད་ནི་མི་ལོ་བཞི་བརྒྱ་ལ་ཞག་ཏུ་་་
བྱས་པའི་རང་ལོ་བཞི་སྟོང་ཐུབ་པོ། །
ལྔ་པ་ནི། རང་གིས་སྤྲུལ་པའི་ལོངས་སྤྱོད་ལ་དགའ་བར་སྤྱོད་པས་་་་་་་
འཕྲུལ་དགའ་སྟེ། དེ་ན་གནས་པ་རྣམས་ཀྱི་ལུས་ཀྱི་ཚད་ནི་རྒྱང་གྲགས་གཅིག་་
དང་བཞི་ཆ་ཡིན་ལ། ཚེ་ཚད་ནི་ལོ་བརྒྱད་བརྒྱ་ལ་ཞག་ཏུ་བྱས་པའི་རང་ལོ་སྟོང་
ཕྲག་བརྒྱད་ཐུབ་བོ། ། །
དྲུག་པ་ནི། གཞན་དག་གིས་སྤྲུལ་བའི་ལོངས་སྤྱོད་ལ་དབང་བྱེད་པས་་་་་
གཞན་འཕྲུལ་དབང་བྱེད་དེ་བདུད་སྡིག་ཏོ་ཅན་དགའ་རབ་དབང་ཕྱུག་གི་་་་
གནས་ན་གནས་པ་རྣམས་ཀྱི་ལུས་ཀྱི་ཚད་ནི་རྒྱང་གྲགས་ཕྱེད་དང་གཉིས་ཡིན་
ལ། ཚེ་ཚད་ནི་མི་ལོ་དྲུག་བརྒྱ་ལ་ཞག་ཏུ་བྱས་པའི་རང་ལོ་ཁྲི་སྟོང་ཐུབ་པོ། །དེ་
དག་རྣམས་ལ་འདོད་པའི་ལྷ་རིགས་དྲུག་ཅེས་བྱ་སྟེ། འདི་མན་ནི་འདོད་པའི་
ཡོན་ཏན་འཁྲིག་པ་དང་ཁམས་ཀྱི་ཟས་ལ་འདོད་ཆགས་དང་ལྡན་པས་ན་་་་་་་
འདོད་ཁམས་ཞེས་བརྗོད་དོ། །དེ་ལྟར་ཡང་།དེ་སྟེང་ལྷ་རྣམས་གཞལ་མེད་ཁང་། །
འདོད་པ་སྤྱོད་པ་དྲུག་ཡིན་ནོ། །ཞེས་སོ། ། །
གཉིས་པ་གཟུགས་ཀྱི་ཁམས་ནི། འདོད་པ་ལ་འདོད་ཆགས་དང་བྲལ་་་་་
གཟུགས་ལ་འདོད་ཆགས་དང་མ་བྲལ་བའི་དེ་སྐད་ཅེས་བྱ་ལ། འདི་རྣམས་ནི་
བསམ་གཏན་བཞིས་བསྡུས་ཏེ། བསམ་གཏན་དང་པོ་ན་ཚངས་རིས། ཚངས་པ་
མདུན་ན་འདོན། ཚངས་ཆེན་གདོང་བཞི་པ་འཇིག་རྟེན་གྱི་མེས་པོའོ། །དེ་ལ་་་་
ཚངས་རིས་པ་རྣམས་ལུས་དཔག་ཚད་ཕྱེད་དང་ཚེ་བསྐལ་ཆེན་གྱི་བཞི་ཆ་་་་་
• 67 •



གཅིག་གོ། །ཚངས་པ་མདུན་ན་འདོན་པ་རྣམས་ལུས་དཔག་ཚད་གཅིག་དང་ཚེ་
བསྐལ་ཆེན་ཕྱེད་དོ། །ཚངས་ཆེན་པ་རྣམས་ལུས་དཔག་ཚད་ཕྱེད་དང་གཉིས་་་
དང་ཚེ་བསྐལ་ཆེན་གྱི་བཞི་ཆ་གསུམ་མོ། །
བསམ་གཏན་གཉིས་པ་ན། འོད་ཆུང་། ཚད་མེད་འོད། འོད་གསལ་གསུམ་
མོ། །དེ་ལ་འོད་ཆུང་བ་རྣམས་ལུས་དཔག་ཚད་གཉིས་དང་། ཚེ་བསྐལ་ཆེན་་་་་
གཉིས་སོ། །ཚད་མེད་འོད་པ་རྣམས་ལུས་དཔག་ཚད་བཞི་དང་ཚེ་ཚད་བསྐལ་པ་
ཆེན་པོ་བཞིའོ། །འོད་གསལ་བ་རྣམས་ལུས་དཔག་ཚད་བརྒྱད་དང་ཚེ་བསྐལ་་་
ཆེན་བརྒྱད་དོ། །
བསམ་གཏན་གསུམ་པ་ན། དགེ་ཆུང་། ཚད་མེད་དགེ དགེ་རྒྱས་སོ། །དེ་་
ལ་དགེ་ཆུང་པ་རྣམས་ཀྱི་ལུས་ནི་དཔག་ཚད་བཅུ་དྲུག་དང་ཚེའང་བསྐལ་ཆེན་
བཅུ་དྲུག ཚད་མེད་དགེ་རྣམས་ལུས་དཔག་ཚད་སུམ་ཅུ་རྩ་གཉིས་དང་ཚེ་ཡང་
བསྐལ་ཆེན་སུམ་ཅུ་རྩ་གཉིས། དགེ་རྒྱས་པ་རྣམས་ཀྱི་ལུས་དཔག་ཚད་དྲུག་ཅུ་རྩ་
བཞི་དང་ཚེའང་བསྐལ་ཆེན་དྲུག་ཅུ་རྩ་བཞིའོ། ། །
བསམ་གཏན་བཞི་པ་ན་སྤྲིན་མེད། བསོད་ནམས་སྐྱེས། འབྲས་བུ་ཆེ་བ་སྟེ་
སོ་སྐྱེའི་གནས་གསུམ་དང་། མི་ཆེ་བ་དང་། མི་གདུང་བ། གྱ་ནོམ་སྣང་བ། ཤིན་
ཏུ་མཐོང་བ། འོག་མིན་ཏེ། འཕགས་པའི་གནས་ཙང་རིས་ཀྱི་ལྷ་ལྔ་ཟེར། དེ་་་་
ལྟར་བརྒྱད་ཡོད་པ་ལས་སྤྲིན་མེད་པ་རྣམས་ཀྱི་ལུས་ཚད་དཔག་ཚད་བརྒྱ་ཉི་ཤུ་
རྩི་ལྔ་དང་། ཚེའང་བསྐལ་ཆེན་བརྒྱ་ཉི་ཤུ་རྩ་ལྔའོ། །དེ་བཞིན་དུ་བསོད་ནམས་་
སྐྱེས་རྣམས་ཀྱི་ཕྱེད་དང་སུམ་བརྒྱའོ། །མི་ཆེ་བ་རྣམས་ཀྱི་སྟོང་ངོ༌། །མི་གདུང་བ་
• 68 •



རྣམས་ཀྱི་ཉིས་སྟོང་ངོ་། །གྱ་ནོམ་སྣང་བ་རྣམས་ཀྱི་སྟོང་ཕྲག་བཞིའོ། །ཤིན་ཏུ་་་་
མཐོང་བ་རྣམས་ཀྱི་སྟོང་ཕྲག་བརྒྱད་དོ། །འོག་མིན་པ་རྣམས་ཀྱི་སྟོང་ཕྲག་བཅུ་
དྲུག་སྟེ་ཁྲི་དྲུག་སྟོང་ངོ༌། །གསུམ་པ་གཟུགས་མེད་ནི་ལུས་ཅན་མ་ཡིན་པས་་་་་
གནས་དང་ལུས་ཀྱི་ཚད་ཀྱི་ངེས་པ་མེད་ཀྱང་སོ་སོས་ཀྱི་ཏིང་འཛིན་གྱི་བྱེ་བྲག་་
ལ་བརྟེན་ནས་རྣམ་པ་བཞི་ཡོད་དེ། ནམ་མཁའ་མཐའ་ཡས་སྐྱེ་མཆེད། རྣམ་་་་་
ཤེས་མཐའ་ཡས་སྐྱེ་མཆེད། ཅི་ཡང་མེད་པའི་སྐྱེ་མཆེད། འདུ་ཤེས་མེད་འདུ་་་་
ཤེས་མེད་མིན་གྱི་སྐྱེ་མཆེད་དོ། །ཚེའི་ཚད་ནི། དང་པོས་བསྐལ་ཆེན་སྟོང་ཕྲག་་་་
བརྒྱད་ཅུ་དང་། གཉིས་པས་བཞི་བཅུ། གསུམ་པས་དྲུག་བཅུ། བཞི་པས་བརྒྱད་
ཅུ་ཐུབ་སྟེ། དེ་བཞི་པོ་གཟུགས་ལ་འདོད་ཆགས་བྲལ་ཀྱང་གཟུགས་མེད་པ་ལ་
འདོད་ཆགས་དང་བཅས་པས་གཟུགས་མེད་ཀྱི་ཁམས་ཞེས་བྱའོ། །
གསུམ་པ་ཚེའི་ཚད་དེ་རྣམས་འཇལ་བྱེད་ཀྱི་རིག་པ་ནི། མཛོད་ལས། སྐད་
ཅིག་མ་བརྒྱ་ཉི་ཤུ་ལ། །དེ་ཡི་སྐད་ཅིག་དེ་དག་ཀྱང་། །དྲུག་ཅུ་ལ་ནི་ཐང་གཅིག་
གོ། །ཡུད་ཙམ་ཉིན་ཞག་ཟླ་བ་ནི། །གོང་ནས་གོང་དུ་སུམ་ཅུར་འགྱུར། །ཞག་མི་
ཐུབ་པ་བཅས་པ་ཡི། །ཟླ་བ་བཅུ་གཉིས་ལ་ལོ་གཅིག །ཅེས་བཤད་པའི་སྐད་ཅིག་
མ་ནི་དུས་ཀྱི་ཐུང་མཐའ་སྟེ་རྣམ་འགྲེལ་ལས། རྡུལ་གཅིག་འདྲེས་པའི་དུས་དག་
ནི། །དུས་ཆུང་སྐད་ཅིག་མ་ཉིད་འགྱུར། །ཞེས་པའམ། མཛོད་རང་འགྲེལ་དུ།
སྐྱེས་བུ་སྟོབས་དང་ལྡན་པས། སེ་གོལ་ཏོག་པ་ཙམ་ལ་སྐད་ཅིག་མ་དྲུག་ཅུ་རྩ་
བཞི་འདོད་དོ། །ཞེས་བཤད་པ་ལྟར་རོ། །དུས་མཐའི་སྐད་ཅིག་མ་བརྒྱ་ཉི་ཤུ་ལ་
དེའི་སྐད་ཅིག་ཞེས་བྱ་ལ། དེ་ཉིད་དྲུག་ཅུར་ལོངས་པ་ལ་ཐང་གཅིག་གོ། །ཐང་་་
• 69 •



གཅིག་སུམ་ཅུ་ལ་ཡུད་ཙམ་མོ། །ཡུད་ཙམ་སུམ་ཅུ་ལ་ཉིན་ཞག་གཅིག་གོ། །ཉིན་
ཞག་སུམ་ཅུ་ལ་ཟླ་བ་གཅིག་གོ། །ཞག་མི་ཐུབ་དྲུག་དང་བཅས་པའི་ཟླ་བ་བཅུ་་
གཉིས་ལ་ལོ་གཅིག་གོ། །ལོ་དེ་ཉིད་བསྐལ་པར་བགྲང་ཚུལ་ནི། མཛོད་འགྲེལ་་་
ལས། གཅིག་བཅུ་བརྒྱ་སྟོང་ཁྲི་འབུམ་དང་། །ས་ཡ་བྱེ་བ་དུང་ཕྱུར་རྣམས། །
རྐྱང་པའི་གྲངས་སུ་ཤེས་པར་བྱ། །ཐེར་འབུམ་ཁྲག་ཁྲིག་རབ་བཀྲམ་དང་། །
གཏམ་བཀྲིག་མི་འཁྲུགས་ཁྱད་འབྱིན་དང༌། །སྤང་སྟེང་འདེད་བྱེད་མཐའ་སྣང་
དང༌། །རྒྱུ་རིགས་འོད་མཛེས་དབང་པོ་དང་། །ལེགས་སྦྱིན་ཏོགས་འགྲོ་བྱིང་རྡུལ་
དང༌། །རྒྱ་སྟག་སྟོབས་འཁོར་བརྡའ་ཤེས་དང་། །རྣམ་བྱུང་སྟོབས་མིག་ཉི་ཤུ་་་
གཅིག །རེ་རེའང་ཆེན་པོའི་ཟླ་དང་བཅས། །སྟོབས་མིག་ཆེན་པོ་བཅུ་ལ་ནི། །
གྲངས་མེད་ཉིད་དུ་བཤད་པ་ཡིན། །བར་གནས་བརྒྱད་ནི་མ་རྙེད་པ། །འབྱུང་
བཞིའི་ཚད་མེད་བཞི་དང་སྦྱར། །ཀུན་ཀྱང་བཅུ་འགྱུར་དག་ཏུ་བསྒྲེ། །ཞེས་་་་་
འདོན་པ་ལྟ་བུའམ། འཇམ་དཔལ་རྩ་རྒྱུད་དང་རྒྱ་ཆེ་རོལ་པ་དང་། ཕལ་ཆེན་་
དང་བྱེ་བྲག་རྟོགས་བྱེད་རྣམས་སུ་བཤད་པ་རྣམས་སོ། །རིགས་པ་དེས་འཇལ་་
བའི་ཚེའི་ཚད་ནི། མི་རྣམས་ཀྱི་ལོ་ལྔ་བཅུ་ལ། །འདོད་པ་དག་གི་ལྷ་རྣམས་ལས། །
འོག་མ་དག་གི་ཉིན་ཞག་གཅིག །དེས་ན་ཚེ་ལོ་ལྔ་བརྒྱའོ། །གོང་མ་གཉིས་ཀ་་་
ཉིས་འགྱུར་རོ། །གཟུགས་ཅན་ཉིན་མཚན་མེད་ཚེ་ནི། །རང་ལུས་གཞལ་བའི་་
བསྐལ་བ་ཡིས། །གཟུགས་མེད་བསྐལ་པ་སྟོང་ཕྲག་ནི། །ཉི་ཤུ་ལྷག་པས་ལྷག་པ་
ཡིན། །འོད་ཆུང་ནས་བཟུང་བསྐལ་ཆེན་ཏོ། །དེ་ཡི་འོག་མ་ཕྱེད་ཡིན་ནོ། །ཡང་
སོས་ལ་སོགས་དྲུག་རིམས་བཞིན། །འདོད་ལྷའི་ཚེ་དང་ཉིན་ཞག་མཉམ། །དེས་
• 70 •



ན་དེ་དག་རྣམས་ཀྱི་ཚེ། །འདོད་པའི་ལྷ་དང་འདྲ་བ་ཡིན། རབ་ཏུ་ཚ་ཕྱེད་་་་་
མནར་མེད་ནི། །བར་གྱི་བསྐལ་པའི་དུད་འགྲོ་རྣམས། །མཆོག་རིང་བསྐལ་པའོ་
ཡི་དགས་རྣམས། །ཟླ་བ་ཉིན་ཞག་གི་ལྔ་བརྒྱ། །ཏིལ་སྦྱང་ནང་ནས་ལོ་བརྒྱ་ཞིང་། །
ཏིལ་གཅིག་ཕྱུངས་པས་ཟད་གྱུར་བ། །ཆུ་བུར་ཅན་གྱི་ཚེ་ཡིན་ཏེ། །གཞན་གྱི་ཚེ་
ནི་ཉི་ཤུ་འགྱུར། །སྒྲ་མི་སྙན་མ་གཏོགས་པར་འཆི། །ཞེས་བཤད་པ་ལས་ཞིབ་ཏུ་
ཤེས་པར་བྱའོ། །
བཞི་པ་སེམས་ཅན་དེ་དག་གི་སྐྱེ་གནས་ཀྱི་ཁྱད་པར་བཤད་པ་ནི། མདོ་་་
ལས། དེར་ནི་སྒོང་ང་ལས་སྐྱེས་སོགས། །སེམས་ཅན་སྐྱེ་གནས་བཞི་དག་ཏུ། །མི་
དང་དུད་འགྲོ་རྣམ་པ་བཞི། །དམྱལ་བ་རྣམས་དང་ལྷ་རྣམས་དང་། །སྲིད་པ་་་
བར་མ་རྫུས་ཏེ་སྐྱེས། །ཡི་དགས་མངལ་ནས་སྐྱེས་པའང་ཡིན། །ཞེས་བཤད་པས།
མི་དང་དུད་འགྲོ་ལ་སྐྱེ་གནས་བཞི་ཀ་ཡོད་དེ་མི་རྫུས་སྐྱེས་ནི་བསྐལ་པ་དང་་་་
པོའི་མི་ཕལ་ཆེར་དང་སློབ་དཔོན་འཕགས་པ་ལྷ་ལྟ་བུའོ། །དྲོད་གཤེར་སྐྱེས་ནི་
ང་ལས་ནུ་དང་། མཛེས་པ་དང་། ཉེར་མཛེས་དང་། ཐི་བའི་འཕྲེང་བ་ཅན་མ་
དང་། ཨ་མྲ་སྐྱོང་མ་ལྟ་བུ། སྒོང་སྐྱེས་ནི་གནས་བརྟན་བྲག་དང་ཉེ་བའི་བྲག་་་
དང་། རི་དགས་འཛིན་གྱི་བུ་སུམ་ཅུ་རྩ་གཉིས་དང་། རྒྱལ་པོ་ལྔ་ལེན་གྱི་བུ་ལྔ་་
བརྒྱ་ལྟ་བུའོ། །མངལ་སྐྱེས་ནི་གོ་སླ་ལ། དུད་འགྲོ་ཀླུ་དང་ཁྱུང་གཉིས་ལ་སྐྱེ་་་་
གནས་བཞི་ཀ་ཡོད་པར་གདགས་པ་ལས་བཤད་ཅིང་གཞན་ཁ་འཐོར་བ་རྣམས་
ལའང་ཅི་རིགས་པའི་ཚུལ་གྱིས་ཡོད་དོ། །ཡི་དགས་ཕལ་ཆེར་རྫུས་ཏེ་སྐྱེ་བ་ཡིན་
ཀྱང་མངལ་སྐྱེས་ཀྱང་ཡོད་པར་འདོད་དོ། །དམྱལ་བ་དང་ལྷ་རྣམས་དང་སྲིད་་
• 71 •



པ་བར་མ་དེ་རྣམས་ནི་རྫུས་སྐྱེས་ཁོ་ནའོ། །སྐྱེ་ཚུལ་ནི་འདོད་ལྷ་རྣམས་མ་་་་
གཏོགས་པའི་འདོད་ཁམས་པ་རྣམས་ཀྱང་མི་དགེ་བ་སྤོང་བའི་ངོ་ཚ་ཁྲེལ་དང་
མི་ལྡན་པས་གཅེར་བུར་སྐྱེ་ལ། རྒྱལ་བུ་དོན་གྲུབ་དང་དགེ་སློང་མ་དཀར་མོ་་་
སོགས་འགའ་ཞིག་ནི་མ་གཏོགས་སོ། །ལྷ་རྣམས་ནི། བྱིས་པ་ལོ་ལྔ་ལོན་པ་ནས། །
ལོ་བཅུ་ལོན་པ་ལྟ་བུའི་བར། །དེ་དག་ཏུ་སྐྱེ་གཟུགས་ཅན་རྣམས། །ཀུན་རྫོབ་་་
གོས་དང་བཅས་པ་ཉིད། །ཅེས་པ་ལྟ་བུ་དང་། བརྒྱ་བྱིན་ནི་ལུས་རྫོགས་པ་འདྲ་
འདྲ་འབའ་ཞིག་ཏུ་སྐྱེ་བས་སྐྱེ་བ་རྗེས་པ་གཞན་གྱིས་མི་ཤེས་པར་བཤད་པ་ཡིན་
ནོ། ཞེས་བྱ་བ་སྟེ་དེ་ཡང་འདི་ལྟར།
ལྷན་ཅིག་སྐྱེས་པའི་ཉེས་པ་རྣམས་དང་གནོད་བྱའི་ཁམས། །རིན་ཆེན་རི་
ལྟར་རྟེན་ཅིང་འབྲེལ་འབྱུང་ཁོ་ནའི་ཚུལ། །ཕྱི་རོལ་བཞིན་དུ་རྡོ་རྗེའི་ལུས་ཀྱང་
གནས་སོ་ཞེས། །ལེགས་པར་བཤད་པ་འདིའང་རྣ་རྒྱན་བཞིན་དུ་འབད་པས་་་་
ལོང་ཞེས་བྱ་བའང་བསྡུ་བའི་ཚིགས་སུ་བཅད་པའོ། །གང་དག་བྱང་ཆུབ་སེམས་
པ་དེའི་སྤྱད་པ་སྤྱོད་པར་འདོད་པའི་སྨན་པ་རྣམས་ཀྱིས་མི་ཤེས་སུ་མི་རུང་བའི་
ཕྱི་ནང་གཞན་གསུམ་གྱི་རྣམ་བཞག་ཤེས་བྱ་སྤྱིའི་ཁོག་དབུབ་པ་དྲང་སྲོང་ཀུན་
དུ་དགའ་བའི་ཟློས་གར་ཞེས་བྱ་བ་ཡུལ་མཐའ་ཁོབ་ལ་ཐོག་ཟུར་མཁར་དུ་བྱུང་
བའི་སྨན་པ་ལེགས་བཤད་འཚོལ་གྱི་ཉེ་བ་བཀོད་པ་ལས་ནང་གནོད་བྱ་ཁམས་
ཀྱི་རང་བཞིན་ཡན་ལག་དང་བཅས་པ་བཤད་པའི་སྐབས་དེ་གཉིས་པའོ།།
• 72 •



གཞན་གསོ་བྱེད་ཐབས་ཀྱི་གནས་བཤད་པ།
སྤྱི་དོན་གསུམ་པ་གཞན་གསོ་བྱེད་ཐབས་ཀྱི་གནས་བཤད་པ་ལ་གསུམ་་་
སྟེ། དང་པོ་གང་དུ་བྱུང་བ་དང༌། བར་དུ་ཇི་ལྟར་དར་བ་དང་། མཐར་་་་་
ཉམས་སུ་བླངས་ཚུལ་བཤད་པའོ། །དང་པོ་ལ་གཉིས་ཏེ་བསྟན་པ་སྤྱིའི་བྱུང་ཚུལ།
སྒོས་སུ་གསོ་རིག་གི་བྱུང་ཚུལ་ལོ། །དང་པོ་ལ་གསུམ་སྟེ། བསྐལ་བཟང་སངས་་
རྒྱས་སྤྱིར་བྱུང་ཚུལ། བྱེ་བྲག་ཏུ་རང་ཅག་གི་སྟོན་པའི་བྱོན་ཚུལ་ལོ། །
དང་པོ་ལ་གསུམ་སྟེ་སྙིང་རྗེ་པད་དཀར་གྱི་རྗེས་སུ་འབྲང་བ་དང་། གསང་
བ་བསམ་གྱིས་མི་ཁྱབ་པའི་རྗེས་སུ་འབྲང་བ། དེ་ལས་འཕྲོས་པའི་དོན་བཤད་་
པའོ། །དང་པོ་ནི་སྔོན་བྱུང་བ་འདས་པའི་དུས་ན་འཇིག་རྟེན་གྱི་ཁམས་འདིར་
བསྐལ་པ་ཆེན་པོ་འཛིན་པ་ཞེས་བྱ་བ་ལ་གླིང་བཞི་པ་འདི་ཉིད་དུ་འཁོར་ལོས་་
སྒྱུར་བའི་རྒྱལ་པོ་རྩིབས་ཀྱི་མུ་ཁྱུད་ཅེས་བྱ་བ་འབྱུང་ངོ༌། །དེ་ལ་སྲས་མིག་མི་་་
འཛུམ་སོགས་སྟོང་དང་རྒྱལ་ཕྲན་བརྒྱད་ཁྲི་བཞི་སྟོང་དང་བཅས་པ་ཡོད་ལ།
དེའི་མདུན་ན་འདོན་གྱི་གཙོ་བོ་བྲམ་ཟེ་རྒྱ་མཚོའི་རྡུལ་གྱི་སྲས་བརྒྱད་ཅུ་དང་་་
སློབ་མ་སྟོང་དང་བཅས་པ་ཡོད་དོ། །དེའི་སྲས་བྲམ་ཟེ་རྒྱ་མཚོའི་སྙིང་པོ་ཞེས་བྱ་
བ་མངོན་པར་རྫོགས་པར་སངས་རྒྱས་པའི་མཚན་རིན་ཆེན་སྙིང་པོ་ཞེས་བྱ་་་་
བར་གྱུར་ཏོ། །དེ་ནས་རྩིབས་ཀྱི་མུ་ཁྱུད་ཀྱི་ཟླ་བ་གསུམ་དུ་སངས་རྒྱས་དེ་ལ་་་་
བསྙེན་བཀུར་བྱས་སོ། །དེའི་སྲས་རྒྱལ་བུ་སྟོང་པོས་ཀྱང་ཟླ་བ་གསུམ་གསུམ་དུ་
བསྙེན་ཅིང་བཀུར་རོ། །དེ་ནས་བྲམ་ཟེ་རྒྱ་མཚོའི་རྡུལ་གྱིས་ལོ་བདུན་དུ་བསྙེན་
བཀུར་བྱས་ཤིང་ཉན་ནས་རྨི་ལམ་བརྟགས་པས་རྒྱལ་པོ་རྩིབས་ཀྱི་མུ་ཁྱུད་སྟག་
• 73 •



ལ་སོགས་པ་གཅན་གཟན་གདུག་པ་ཅན་གསོད་པར་འགྱུར་བ་དང་། དེའི་བློན་
པོ་ཁ་ཅིག་ཤིང་རྟ་བདེ་བ་ལ་ཞོན་ནས་ལམ་གོལ་བར་འགྲོ་བ་རྨིས་ཏེ། སངས་་་
རྒྱས་ལ་ཞུས་པས། རྒྱལ་པོ་ངན་སོང་དང་བློན་པོ་ཉན་རང་དང་གཞན་མང་པོ་
བྱང་ཆུབ་ཏུ་ལུང་བསྟན་ནོ། །དེ་ནས་རྒྱ་མཚོའི་རྡུལ་གྱིས་རྒྱལ་པོ་ལ་ཐུགས་་་་་
བསྐྱེད་པར་ལན་གཉིས་ལན་གསུམ་དུ་བསྐུལ་བ་ན། སངས་རྒྱས་ཀྱི་ཞིང་བཟང་
པོ་བྱུང་ན་སེམས་བསྐྱེད་པར་ཁས་བླངས་སོ། །དེའི་ཚེ་སངས་རྒྱས་རིན་ཆེན་་་་
སྙིང་པོས་མེ་ལོང་བཀོད་པ་ཞེས་བྱ་བའི་ཏིང་ངེ་འཛིན་ལ་སྙོམ་པར་ཞུགས་ནས་
སངས་རྒྱས་ཀྱི་ཞིང་གི་བཀོད་པ་བསམ་གྱི་མི་ཁྱབ་པ་བསྟན་ཏེ་འདམ་དུ་བཅུག་
པས་དད་པ་སྐྱེས་ནས་རྒྱལ་པོ་སྲས་དང་བཅས་པ་ཁང་པར་ཞུགས་ནས་སེམས་
པར་བྱེད་དོ། །དེའི་བར་ལ་རྒྱ་མཚོའི་རྡུལ་གྱི་སྲོག་ཆགས་མང་པོ་དགེ་བ་རྒྱ་ཆེན་
པོ་ལ་བཀོད་ནས་རྒྱལ་པོ་འཁོར་བཅས་ལྷས་བསྐུལ་ཏེ། སངས་རྒྱས་ཀྱི་སྤྱན་སྔར་
རང་རང་གི་སངས་རྒྱས་ཀྱི་ཞིང་བཟུང་བར་སེམས་བསྐྱེད་པས། རྒྱལ་པོ་ཆེན་པོ་
ནི་བདེ་བ་ཅན་གྱི་འཇིག་རྟེན་དུ་སངས་རྒྱས་ཚེ་དཔག་མེད་དུ་ལུང་བསྟན། བུ་
ཐུ་བོ་མིག་མི་འཛུམ་པ་ནི་ཚེ་དཔག་མེད་མྱ་ངན་ལས་འདས་ན་སྲོད་ལ་ཆོས་་་་
ནུབ་པའི་ཐོ་རངས་སངས་རྒྱས་པའི་མཚན་ལ་འོད་ཟེར་ཀུན་ནས་འཕགས་པ་་
དཔལ་བརྩེགས་ཀྱི་རྒྱལ་པོ་ཞེས་བྱའོ། །དེ་མྱ་ངན་ལས་འདས་པའི་རྗེས་སུ་་་་
གཉིས་པ་མཐུ་ཆེན་ཐོབ་སྟེ་རབ་ཏུ་བསྟེན་པ་ཡོན་ཏན་ནོར་བུ་བརྩེགས་པའི་
རྒྱལ་པོ་ཞེས་བྱའོ། །བུ་གསུམ་པ་འཇམ་དཔལ་དེ་སངས་རྒྱས་ཀྱི་ཞིང་དག་པ་་་
རྡུལ་བྲལ་ལྔ་བརྩེགས་སུ་སངས་རྒྱས་ཀུན་ཏུ་གཟིགས་སོ། །བུ་བཞི་པ་ནི་ཀུན་ཏུ་
• 74 •



བཟང་པོ། ལྔ་པ་ནི་པད་མ་དམར་པོ། དྲུག་པ་ནི་དབང་བསྒྱུར་དབང་ཕྱུག་རྒྱལ་
པོ། བདུན་པ་ནི་སྣང་བ་རྡུལ་བྲལ་སྤོས་མཐོ་དབང་ཕྱུག་རྒྱལ་པོར་རོ། །བརྒྱད་པ་
ནི་ཡེ་ཤེས་རྡོ་རྗེ་རྣམ་པར་བསྒྱིངས་པའི་དབང་ཕྱུག་ཏུའོ། །བར་བསྐལ་དེར་་་་་
སྲོག་ཆགས་ཁྲི་སངས་རྒྱས་སུ་ལུང་བསྟན་ནས། སླར་ཡང་བུ་དགུ་པ་ནི་མི་་་་་
འཁྲུགས་པ་། བཅུ་པ་གསེར་གྱི་མེ་ཏོག བཅུ་གཅིག་པ་རྒྱལ་བའི་ཟླ་བ་ཞེས་་་་་
སོགས་ཀྱི་བུ་སྟོང་ཚང་བར་ལུང་བསྟན་ཏོ། །དེ་ནས་རྒྱལ་ཕྲན་བརྒྱད་ཁྲི་བཞི་་་
སྟོང་དང་། སྲོག་ཆགས་གཞན་དུང་ཕྱུར་ཕྲག་དགུ་བྱེ་བ་གཉིས་དང་། རྒྱ་མཚོའི་
རྡུལ་གྱི་སྲས་བརྒྱད་ཅུ། དེའི་སློབ་མ་སྟོང་བྲམ་ཟེ་གཞན་བྱེ་བ་ཕྲག་གསུམ་ལུང་
བསྟན་པས། སངས་རྒྱས་རྣམ་གཟིགས་དང་གཙུག་ཏོར་ཅན་དང་ཐམས་ཅད་
ཀྱི་བར་དུ་འགྱུར་རོ། །དེ་ནས་བྲམ་ཟེ་རིག་བྱེད་ཀློག་པ་སྟོང་གི་དང་པོ་ལུང་་་་་
བསྟན། དེ་ནས་རིག་བྱེད་ཀློག་པ་སྟོང་གི་གཉིས་པ་སྐར་མ་སྐྱོང་ནི་བསྐལ་་་་་
བཟང་གི་སངས་རྒྱས་འཁོར་བ་འཇིག གསུམ་པ་ཏམ་བུ་རྒྱུ་ནི་གསེར་ཐུབ་།
བཞི་པ་ཀུན་ཏུ་བསྲུང་ནི་འོད་སྲུང་། ལྔ་པ་དྲི་མེད་འོད་ནི་བྱམས་པ་སོགས་དགུ་
བརྒྱ་དགུ་བཅུ་རྩ་དགུའི་བར་དུ་ལུང་བསྟན་ཏོ། །དེ་ནས་རིག་བྱེད་ཀློག་པ་སྟོང་
གི་ཐ་མས་བསྐལ་པ་བཟང་པོ་དེ་ལ་ཐུབ་པ་ཉི་མ་ཇི་ཙམ་བྱུང་བ་དེ་དག་ཐམས་
ཅད་ཀྱི་སྐུ་ཚེ་དང་གདུལ་བྱ་ལ་སོགས་པ་ཇི་ཙམ་པ་དེ་ཙམ་དུ་གྱུར་ཅིག ཅེས་་་་
སྨོན་ལམ་བཏབ་པས་སངས་རྒྱས་སྣང་མཛད་དུ་ལུང་བསྟན་ནོ། །དེ་ནས་རྒྱ་་་་
མཚོའི་རྡུལ་གྱིས་རྒྱལ་པོ་ཆེན་པོ་སོགས་སྲོག་ཆགས་མང་པོས་སེམས་བསྐྱེད་ཅིང་
སངས་རྒྱས་ཀྱི་ཞིང་དག་པ་ཡང་བཟུང་ཟིན་གྱིས། ད་ནི་བདག་གིས་སེམས་་་་་
ནན
• 75 •



བསྐྱེད་པ་བྱ་སྙམ་དུ་དགོངས་ཏེ། ཞིང་མ་དག་མི་མཇེད་ཀྱི་ཞིང་སེམས་ཅན་མ་
རུངས་པས་མི་དགེ་བཅུ་ཚང་བར་སྤྱོད་པ། མཚམས་མེད་པ་ལྔ་བྱེད་པས་ཤིན་་
ཏུ་གདུལ་དཀའ་བ་རྣམས་ལ་ཐུགས་རྗེས་ལྷག་པར་གཟིགས་ནས་སྨོན་ལམ་ཆེན་
པོ་ལྔ་བརྒྱ་བཏབ་ཏེ་བདེན་སྟོབས་བརྗོད་པས། སངས་རྒྱས་རིན་ཆེན་སྙིང་པོས་
ལེགས་སོ་གནང་སྟེ། བྱང་ཆུབ་སེམས་དཔའ་དེ་རྣམས་ཀྱི་བརྩོན་འགྲུས་་་་་
བརྩམས་པ་ནི་བཞི་སྟེ། སངས་རྒྱས་ཀྱི་ཞིང་མ་དག་པར་སྨོན་པ་དང་ཞེས་་་་་
སོགས་བསྔགས་པ་བསམ་གྱིས་མི་ཁྱབ་པ་བརྗོད་ནས་བསྐལ་པ་བཟང་པོའི་་་་་
སངས་རྒྱས་བཞི་པ་ཤཱཀྱ་ཐུབ་པར་ལུང་བསྟན་ཕྱོགས་བཅུའི་སངས་རྒྱས་རྣམས་
ཀྱིས་སྐྱེས་བསྐུར། སྐྱེ་དགུ་ཐམས་ཅད་ཀྱི་མཆོད་པ་བྱས་སོ། །དེ་ནས་སངས་རྒྱས་
རིན་ཆེན་སྙིང་པོ་མྱ་ངན་ལས་འདས་པའི་སྐུ་གདུང་གི་མཆོད་རྟེན་བརྩིགས་ཏེ།
ལོ་བྱེ་བ་ཕྲག་སུམ་ཅུ་རྩ་དྲུག་ཏུ་མཆོད་པར་བྱས་སོ། །དེ་ལྟར་ན་བསྐལ་པ་་་་་
བཟང་པོ་འདི་ལ་སངས་རྒྱས་སྟོང་དང་ལྔ་འབྱུང་བར་ཤེས་པར་བྱའོ། །གཉིས་པ་
ནི། གསང་བ་བསམ་གྱིས་མི་ཁྱབ་པ་ལས་གསུངས་པ། སྔོན་བྱུང་བ་འདས་པའི་
དུས་ན་བསྐལ་པ་མཛེས་པར་སྣང་བ་ལ་འཇིག་རྟེན་གྱི་ཁམས་རྣམ་པར་བརྒྱན་
པ་ཞེས་བྱ་བར་སངས་རྒྱས་ཡོན་ཏན་མཐའ་ཡས་རིན་ཆེན་སྣ་ཚོགས་བཀོད་་་་
པའི་རྒྱལ་པོ་ཞེས་བྱ་བ་འབྱུང་ངོ༌། །དེའི་ཚེ་ཕོ་བྲང་རྣམ་པར་དག་པ་ཅན་དུ་་་
གླིང་བཞི་ལ་དབང་བའི་འཁོར་ལོས་བསྒྱུར་བའི་རྒྱལ་པོ་ཡུལ་འཁོར་བསྲུངས་པ་
ཞེས་བྱ་བ་བཙུན་མོ་བདུན་འབུམ་དང་སྲས་སྟོང་དུ་ཚང་བ་ཡོད་དོ། །དེའི་ཚེ་་་
རྒྱལ་པོས་སངས་རྒྱས་དགེ་སློང་དགེ་འདུན་དང་བཅས་པ་ལོ་བྱེ་བར་བསྙེན་་་་་
• 76 •



ཅིང་བཀུར་ཏེ་དགེ་སློང་རེ་རེ་ལ་གཡོག་གསུམ་གསུམ་ཕུལ་ལོ། །རྒྱལ་པོ་དེ་དག
སངས་རྒྱས་འབྱུང་བ་བརྒྱ་ལམ་རྙེད་པར་འགྱུར། །མིར་སྐྱེ་བ་ཡང་ཤིན་ཏུ་རྙེད་
པ་དཀའ། །གྲོགས་པོ་གང་དག་དད་དང་ཆོས་ཉན་པ། །འདི་འདྲ་བསྐལ་པ་
བརྒྱར་ཡང་རྙེད་པ་དཀའ། །ཞེས་བྱ་བ་ལ་སོགས་པའི་ཚིག་གི་བསྐུལ་ཞིང་རྒྱལ་
པོ་སྲས་དང་བཙུན་མོར་བཅས་པ་ཙན་དན་སྦྲུལ་གྱི་སྙིང་པོའི་ཁང་པ་བརྩེགས་
པར་ཞུགས་ནས་ནམ་མཁའ་ལས་སངས་རྒྱས་ཀྱི་སྤྱན་སྔར་སོང་ཞིང་འཁོད་པ་ན།
སངས་རྒྱས་བཅོམ་ལྡན་འདས་ཀྱིས་རྒྱལ་པོ་ཆེན་པོ། དད་པ་ནི་ཡོངས་སུ་མི་་་་
ཉམས་ཤིང་ཁྱད་པར་འགྲོ་བར་གྱུར་པའོ། །ཞེས་སོགས་ཀྱི་ཆོས་བསྟན་པ་ཉན་་
ནས་རང་གི་ཁྱིམ་དུ་སོང་བ་དང་། ཟླ་བ་ཉ་ལ་བབས་པ་དང་། བཙུན་མོ་མ་་་
སྨད་མའི་ཕང་དུ་ཁྱེའུ་ཆོས་སེམས་དང་། དཔེ་མེད་མའི་པང་དུ་ཆོས་ཀྱི་བློ་གྲོས་
གཉིས་རྫུས་ཏེ་སྐྱེས་སོ། །དེ་གཉིས་དང་བཅས་ཏེ་སངས་རྒྱས་ལ་ཆོས་ཉན་པ་་་
ལས་འདི་སྙམ་དུ་སེམས་ཏེ། བདག་གི་བུ་འདི་གཉིས་ཐམས་ཅད་བྱང་ཆུབ་ཏུ་
ཞུགས་པ་ཤ་སྟག་ཡིན་ན། གང་ཐོག་མར་འཚང་རྒྱ་བ་བརྟག་པ་བྱའོ་སྙམས་སྟེ།
གཞོན་ནུ་རྣམས་ཀྱི་མིང་བྲིས་ནས་རིན་ཆེན་སྣ་བདུན་གྱི་བུམ་པར་བཅུག་ནས་
ཞག་བདུན་དུ་མཆོད་དེ། བཙུན་མོའི་འཁོར་དང་སྲས་སྟོང་གཞོན་ནུ་གཉིས་་་་
དང་བཅས་པའི་མདུན་དུ་ནང་མིས་བུམ་པ་ནས་མིང་རྣམས་རིམ་གྱིས་ཕྱུགས་སོ།།
ཐོག་མར་གཞོན་ནུ་རྣམ་པར་དག་པའི་བློ་གྲོས་ཀྱི་མིང་བྱུང་བས། ས་གཡོས་ཤིང་
རོལ་མོའི་སྒྲ་བྱུང་སྟེ་དེ་ནི་འཁོར་བ་འཇིག་གོ། །དེ་ནས་གཞོན་ནུ་རྣམ་པར་རྒྱལ་
བ་བྱུང་སྟེ་གསེར་ཐུབ་བོ། །དབང་པོ་ཞི་བ་ནི་འོད་སྲུངས། དོན་ཐམས་ཅད་་་་
• 77 •



གྲུབ་པ་ནི་ཤཱཀྱ་ཐུབ་པ། སྐེ་རགས་ཅན་ནི་བྱམས་པ། མཆོག་གི་བློ་གྲོས་ནི་སེང་
གེ ཀློག་གི་ལྷ་ནི་རབ་གསལ་ལམ་ཏོག་གོ་ཞེས་བྱ་བ་ལ་སོགས་པ་རྒྱ་ཆེར་སྦྱར་ཏེ་
དགུ་བརྒྱ་དགུ་བཅུ་རྩ་དགུའི་བར་དུའོ། དེ་ནས་ཐ་ཆུང་བློ་མཐའ་ཡས་ཀྱི་མིང་
བྱུང་བ་ན་གཞན་རྣམས་ཀྱི་སྤྱོས་པ་ལས། དེས་སྨྲས་པ། སངས་རྒྱས་ཆོས་རྣམས་
འདི་དག་ནམ་མཁའ་མཚུངས་ཤིང་འདྲ། །བདག་གི་ཡིད་ལ་སེམས་ཅན་ཟད་པ་
མེད་སྙམས་བགྱིད། །ཚུལ་ཁྲིམས་ཀྱིས་ནི་བདག་གི་སྨོན་ལམ་འདི་དག་འགྱུར། །
བདག་གི་སྨོན་ལམ་ཅི་འདྲ་ཐམས་ཅད་འདིར་གསན་ཅིག །ཁྱེད་ཀྱི་ཚེ་ཚད་ཇི་
ཙམ་པ་རྣམས་སྙོམས་པ་དག །ཚོགས་ཀྱི་རྒྱལ་པོ་ཇི་སྙེད་དེ་དག་ཀུན་སྙོམས་པ། །
ཐམས་ཅད་སྙོམས་པ་དེ་སྙེད་བདག་གི་ཚེ་གྱུར་ཏེ། །བདག་གི་དགེ་སློང་ཚོགས་
ཀྱང་དེ་ཀུན་མ་ལུས་རྙེད། །ཞེས་བྱ་བ་ལ་སོགས་པ་སྨྲས་ཏེ། སངས་རྒྱས་སྟོང་གི་
ཐ་མ་མོས་པ་ཞེས་པར་ལུང་བསྟན་ཏོ། །དེའི་ཚེ་ཁྱེའུ་ཆོས་སེམས་ཀྱིས་བདག་་་་
ཁྱེད་ཐམས་ཅད་ཀྱི་ལག་ན་རྡོ་རྗེར་གྱུར་ཏེ། དེ་བཞིན་གཤེགས་པའི་གསང་བ་་
ཐམས་ཅད་ལ་ཕྱི་རོལ་ཏུ་མ་གྱུར་པས་ཕྱི་ནང་གི་ཆོས་ཐམས་ཅད་ཉན་མོས་་་་་
རྟོགས་པར་སྨོན་ནོ། །ཞེས་པས་སངས་རྒྱས་ཐམས་ཅད་ཀྱི་བཀའ་སྡུད་པ་པོ་་་་
ཕྱག་ན་རྡོ་རྗེ། མ་འོངས་པ་ན་བསྐལ་པ་རྣམ་པར་སྦྱོང་བ་ཅེས་བྱ་བར་འཛིན་་་་
རྟེན་གྱི་ཁམས་ཀུན་ནས་ཡོངས་སུ་དག་པར་སངས་རྒྱས་རྡོ་རྗེ་རྣམ་པར་གནོན་
པར་ལུང་བསྟན་ནོ། །ཆོས་ཀྱི་བློ་གྲོས་ཀྱིས་ཁྱེད་ཐམས་ཅད་ལ་ཆོས་ཀྱི་འཁོར་ལོ་
བསྐོར་བར་བསྐུལ་བ་པོར་གྱུར་ཅིག ཅེས་པ་ནི་ཚངས་པ་གཙུག་ཕུད་ཅན་ནོ། །
ཡབ་ཡུམ་འཁོར་བསྲུངས་ནི་མར་མེ་མཛད་ཡིན་པར་གསུངས་སོ། །དེས་ན་སྙིང་
• 78 •



རྗེ་པད་དཀར་གྱི་རྗེས་སུ་འབྲངས་ནས་སངས་རྒྱས་སྟོང་དང་ལྔའམ། གསང་བ་
བསམ་གྱིས་མི་ཁྱབ་པའི་ལུགས་བཞིན་སྟོང་སྟེ་འབྱོན་ཚུལ་གཉིས་སུ་ངེས་ཀྱི་་་་
སངས་རྒྱས་སྟོང་རྩ་གཉིས་ཞེས་པ་དང་ཕྱག་ན་རྡོ་རྗེ་མོས་པའོ་ཞེས་ཟེར་བ་ནི་་
རིགས་པ་མ་ཡིན་ནོ། །དེ་ལྟ་ན་སངས་རྒྱས་འབྱུང་བའི་དུས་ནི། མཛོད་ལས།
བརྒྱད་ཁྲི་མར་ནི་འགྲིབ་པ་ཡི། །བརྒྱ་ཡི་བར་ལ་དེ་དག་འབྱུང་། །ཞེས་བཤད་་་་
པས། གནས་པའི་བསྐལ་པའི་མར་འགྲིབ་ཚེ་ལོ་བརྒྱད་ཁྲི་པ་ནས་བརྒྱ་པའི་བར་
ལ་འབྱུང་ཞིང་། དེ་ལས་སྔ་བར་མི་འབྱུང་སྟེ་སྐྱོ་ཤས་ཆུང་བ་དང་། བརྒྱ་པ་བས་
ཕྱི་བར་མི་འབྱུང་སྟེ། ཚེ་དང་སེམས་ཅན་དང་ཉོན་མོངས་པ་དང་ལྟ་བ་དང་་་་
དུས་ཀྱི་སྙིགས་མ་ལྔ་བདོ་བའི་དུས་ཀྱིས་སོ། །ཚེ་ཡར་འཕེལ་ལ་མི་འབྱུང་སྟེ།
དངོས་པོ་རྣམས་འཕེལ་བས་སྐྱོ་བ་མི་སྐྱེ་ཞིང་མི་དགེ་བ་ངང་གིས་སྤོང་བས་སོ། །
དེ་དག་ནི་བསྐལ་པ་བཟང་པོ་འདི་ཉིད་ཀྱི་དབང་དུ་བྱས་པ་ཡིན་གྱི། གཞན་དུ་
ནི་འཇིག་རྟེན་གྱི་ཁམས་མཐེ་བོང་ཅན་ཞེས་བྱ་བར་ཚེ་ལོ་བཅུ་པའི་དུས་སུ་མི་་
མཐེ་བོང་ཙམ་གྱི་ནང་དུ་སངས་རྒྱས་སྐར་མ་ལ་དགའ་བ་སྐུ་གཟུགས་ཁྲུ་གང་་་
སོར་བདུན་གྱི་ཚད་ཙམ་འབྱུང་བ་དང་། བརྒྱད་ཁྲི་པས་སྔ་བའི་དུས་སུའང་་་་་
སངས་རྒྱས་མང་པོ་འབྱུང་བ་སྙིང་རྗེ་པད་དཀར་དུ་བཤད་དོ། །གཞན་མ་་་་་
མཐའ་གཅིག་ཏུ་ཞེན་པ་དགག་པའི་སླད་དུ་སངས་རྒྱས་མོས་པ་ཚེ་ལོ་དཔག་་་་
མེད་ཀྱི་སྐབས་སུ་འབྱུང་ཞིང་། བརྒྱད་སྟོང་པར་དགེ་སློང་ཁྲི་བསྐལ་པ་འདི་་་་་
ཉིད་ལ་འཚང་རྒྱ་བར་བཤད་པ་སོགས་ཀྱང་སྣང་ངོ༌། །དེ་བས་ན་བསྐལ་བཟང་
འདིའི་ཚེ་ལོ་བཞི་ཁྲི་པའི་སྐབས་སུ་སངས་རྒྱས་འཁོར་བ་འཇིག་དང་། སུམ་ཁྲི་
• 79 •



པར་གསེར་ཐུབ་། ཉི་ཁྲི་པར་འོད་སྲུངས། བརྒྱ་པའི་དུས་སུ་སངས་རྒྱས་ཤཱཀྱ་་་
ཐུབ་པ་བྱུང་བ་ཡིན་ལ། སླར་བརྒྱད་ཁྲི་པའི་སྐབས་སུ་བྱམས་པ་འབྱུང་སྟེ་་་་
གཞན་ཡང་རིམ་པ་བཞིན་ནོ། །དེ་དག་ལ་སོགས་པའི་སངས་རྒྱས་སྟོང་སོ་རེ་རེ་
ལའང་། ཡུལ་རིགས་གདུང་འོད་ཡབ་ཡུམ་སྲས། །རིམ་གྲོ་མཆོག་ཟུང་འཁོར་སྐུ་
ཚེ། །བསྟན་པ་སྐུ་གདུང་དང་བཅས་པས། །རེ་རེའང་བཅུ་བཞི་བཅུ་བཞིས་་་་་
བསྟན། །དེ་ཉིད་རང་རེའི་སྟོན་པ་ལ་དཔེར་མཚོན་ནོ། །སྐྱེས་པའི་ཡུལ་ནི་སེར་
སྐྱའི་གནས་ཞེས་བྱའོ། །རིགས་ནི་རྒྱལ་རིགས་སོ། །གདུང་ནི་གོ་ཏ་མའོ། །འོད་་་
ནི་འདོམ་གང་ངོ༌། །ཡབ་ནི་ཟས་གཙང་མ་ཞེས་བྱའོ། ཡུམ་ནི་སྒྱུ་འཕྲུལ་མ་ཞེས་
བྱའོ། །སྲས་ནི་སྒྲ་གཅན་འཛིན། རིམ་གྲོ་པ་ནི་ཀུན་དགའ་བོ། ཤེས་རབ་ཅན་གྱི་
མཆོག་ནི་ཉེ་རྒྱལ་ལོ། །རྫུ་འཕྲུལ་ཅན་གྱི་མཆོག་ནི་སྤང་ནས་སྐྱེས་ཞེས་བྱའོ། །
འདུས་པ་དང་པོ་ལ་དགེ་སློང་སྟོང་ཉིས་བརྒྱ་ལྔ་བཅུའོ། །སྐུ་ཚེའི་ཚད་ནི་ལོ་་་་
བརྒྱའོ། །དམ་པའི་ཆོས་ནི་ལོ་ལྔ་བརྒྱར་གནས་སོ། །ལོ་ལྔ་བརྒྱའི་བར་དུ་ནི་དམ་
པའི་ཆོས་ལྟར་སྣང་ངོ་། །སྐུ་གདུང་ནི་རྒྱས་པར་འགྱུར་རོ། །ཞེས་གསུངས་པ་ལྟ་
བུའོ། །
གསུམ་པ་དེ་ལས་འཕྲོས་པའི་དོན་བཤད་པ་ནི། བསྐལ་བཟང་ལས། སྤྱིར་
གྱི་བསྐལ་པ་ལ་སངས་རྒྱས་འབྱུང་བ་ལ་སྒྲོན་བསྐལ་དང་མི་འབྱུང་བ་ལ་མུན་་་་
བསྐལ་ཞེས་པའི་ཐ་སྙད་གསུངས་པ་བཞིན་ནོ། །སངས་རྒྱས་སྟོང་ངམ་སྟོང་དང་
ལྔ་འབྱུང་བའི་བསྐལ་པ་བཟང་པོ་འདི་ནི་སྒྲོན་བསྐལ་དང་། འདིའི་རྗེས་སུ་་་
མུན་པའི་བསྐལ་པ་ཆེན་པོ་དྲུག་ཅུ་དེ་ནས་སྒྲོན་མའི་བསྐལ་པ་ཆེན་པོ་ལ་སངས་
• 80 •



རྒྱས་ཁྲི། དེ་ནས་མུན་བསྐལ་ཁྲི་འདས་པ་ན་བསྐལ་པ་སྐར་མ་ལྟ་བུ་ཞེས་པའི་་་
སྒྲོན་བསྐལ་ལ་སངས་རྒྱས་བརྒྱད་ཁྲི་དེ་ནས་མུན་བསྐལ་སུམ་བརྒྱ། དེ་ནས་སྒྲོན་
བསྐལ་ཡོན་ཏན་བཀོད་པ་ལ་སངས་རྒྱས་བརྒྱད་ཁྲི་བཞི་སྟོང་འབྱུང་བར་་་་་་་
གསུངས་སོ། །
བྱེ་བྲག་ཏུ་རང་ཅག་རྣམས་ཀྱི་སྟོན་པ་ཇི་ལྟར་བྱོན་ཚུལ། །
གཉིས་པ་བྱེ་བྲག་ཏུ་རང་ཅག་རྣམས་ཀྱི་སྟོན་པ་ཇི་ལྟར་བྱོན་པ་ནི། སྤྱིར་་
གྱི་བྱང་ཆུབ་སེམས་དཔའི་སྨོན་ལམ་རྫོགས་པ་དང་། སངས་རྒྱས་ཀྱི་ཞིང་དག་པ་
དང་། གདུལ་བྱ་དགེ་བའི་རྩ་བ་སྨིན་པ་ནས་སངས་རྒྱས་འབྱུང་བ་ལས།
འཕགས་པ་ཀླུ་སྒྲུབ་ཀྱིས། དང་པོ་བྱང་ཆུབ་མཆོག་ཏུ་ཐུགས་བསྐྱེད་དེ། བསྐལ་
པ་གྲངས་མེད་གསུམ་དུ་ཚོགས་བསགས་ནས། བར་དུ་གཅོད་པའི་བདུད་བཞི་
འཇོམས་མཛད་པ། བཅོམ་ལྡན་སེང་གེ་དེ་ལ་ཕྱག་འཚལ་ལོ། །ཞེས་བཤད་པ་་་
ལྟར་དོན་རྣམ་པ་གསུམ་གྱིས་སྟོན་ཏེ།
དང་པོར་བྱང་ཆུབ་ཀྱི་མཆོག་ཏུ་ཐུགས་བསྐྱེད་ཚུལ་ནི། ཐེག་དམན་པ་་་་
རྣམས། ཐོག་མར་ས་བདག་རབ་གསལ་ཞེས་བྱ་བར་གྱུར་ནས། སྦྱིན་པ་འདི་་་
ཡིས་ཤཱཀྱའི་རིགས་སྐྱེས་ནས། །ཡོན་ཏན་རིགས་རུས་མཉམ་པར་སངས་རྒྱས་ཏེ།།
ཚངས་པའི་བར་གྱི་ཉམས་ཐག་འཆིང་བ་རྣམས། །ཞི་བ་རྒྱ་ཆེན་འཇིགས་མེད་
སྒྲོལ་བར་ཤོག །ཅེས་འདོ།ན་ཞིང་སེམས་བསྐྱེད་པར་འདོད་དོ། །ཐེག་ཆེན་པ་་་
རྣམས་ལས། སྙིང་རྗེ་པད་དཀར་གོང་དུ་སྨོས་པ་ལྟར། བྲམ་ཟེ་རྒྱལ་མཚོའི་རྡུལ་
གྱི་སེམས་བསྐྱེད་པར་བཤད། བསྐལ་བཟང་དུ། ང་ནི་སྔོན་ཚེ་དམན་པར་གྱུར་
• 81 •



པའི་ཚེ། །དེ་བཞིན་གཤེགས་པ་ཤཱཀྱ་ཐུབ་དེ་ལ། །འཛམ་གང་ཞིག་གི་དབུལ་བ་
བྱས་ནས་ཀྱང་། །དང་པོར་བྱང་ཆུབ་མཆོག་དུ་སེམས་བསྐྱེད་དོ། །ཞེས་གསུངས་
སོ། །དྲིན་ལན་བསབ་པར། དམྱལ་བར་ལྕགས་བསྲེགས་ཀྱི་ས་གཞི་ལ་ཤིང་རྟ་་་
འདྲེན་པའི་གྱད་དུ་སྐྱེས་པའི་ཚེ་ཟླ་བོ་སྟོབས་ཆུང་བ་ལ་དམྱལ་བསྲུངས་པས་་་
བསྣུན་པ་ལས་སྙིང་རྗེ་སྐྱེས་ནས་སེམས་བསྐྱེད་པར་བཤད། ཕུང་པོ་གསུམ་པ་་་
ལྟར་ན་ཚོང་དཔོན་གྱི་བུ་མངོན་དགར་གྱུར་པའི་ཚེ་དེ་བཞིན་གཤེགས་པ་་་་་་
མཛེས་ཆེན་ལ་དང་པོར་སེམས་བསྐྱེད་པའམ། ཡང་ན་རྫ་མཁན་གྱི་ཁྱེའུ་སྣང་་་་
བྱེད་ཀྱིས་དེ་བཞིན་གཤེགས་པ་ཤཱཀྱ་ཐུབ་པ་ཆེན་པོ་ལ། རྫའི་བུམ་པ་གཅིག།
མགྲོན་བུ་ལྔ། མཆིལ་ལྷམ་ཟུང་གཅིག །གདུགས་གཅིག་རྣམས་ཕུལ་ནས། དེ་
བཞིན་གཤེགས་པ་ཁྱེད་སྐུ་ཅི་འདྲ་དང་། །ཞེས་སོགས་སྨོས་ཏེ་དང་པོར་ཐུགས་
བསྐྱེད་པ་དེར་འདོད་དོ། །
གཉིས་པ་བར་དུ་ཚོགས་བསགས་ཚུལ་ནི། ཐེག་པ་དམན་པ་རྣམས་ཀྱི་་་་
ལུང་ལས། སངས་རྒྱས་ཤཱཀྱ་ཐུབ་པ་ནས། འདྲེན་པ་ཡུལ་འཁོར་སྐྱོང་གི་བར། །
བདུན་ཁྲི་ལྔ་སྟོང་ཚང་བ་ཡི། །སངས་རྒྱས་རྣམས་ནི་ངས་མཆོད་དོ། །སངས་་་་་
རྒྱས་ལེགས་མཛད་ནས་བཟུང་སྟེ། །དབང་པོ་རྒྱལ་མཚན་ཐུབ་པའི་བར། །
བདུན་ཁྲི་དྲུག་སྟོང་ཚང་བ་ཡི། །སངས་རྒྱས་རྣམས་ནི་ངས་མཆོད་དོ། །སངས་
རྒྱས་མར་མེ་མཛད་ནས་ནི། །སངས་རྒྱས་འོད་སྲུངས་བར་དག་ཏུ། །བདུན་ཁྲི་་
བདུན་སྟོང་ཚང་བ་ཡི། །སངས་རྒྱས་རྣམས་ནི་ངས་མཆོད་དོ། །ཞེས་པས་རིམ་པ་
ལྟར་གྲངས་མེད་གསུམ་དང་། མཛོད་ལས། རྣམ་གཟིགས་མར་མེ་རིན་ཆེན་་་་་
• 82 •
，



གཙུག །གྲངས་མེད་གསུམ་གྱི་ཐ་མར་བྱུང་། །དང་པོ་ཤཱཀྱ་ཐུབ་པ་ཡིན། །ཞེས་་
རིན་ཆེན་གཙུག་ཏོར་ཅན་དང་། མར་མེ་མཛད་དང་རྣམ་གཟིགས་རྣམས་་་་
གྲངས་མེད་གསུམ་གྱི་ཐ་མར་བྱུང་ཞིང་། ཐུགས་བསྐྱེད་པ་ཤཱཀྱ་ཐུབ་པ་ཆེན་པོ་
ཡིན་པར་བཤད་དོ། །གྲངས་མེད་གསུམ་པོ་དེ་ཡང་། ཆགས་པ་དང་ནི་འཇིག་
པ་དང་། །ཞིག་ནས་འདུག་པ་དག་མཉམ་མོ། །དེ་དག་བརྒྱད་ཅུ་ལ་བསྐལ་ཆེན། །
དེ་གྲངས་མེད་གསུམ་ལ་སངས་རྒྱས། །འབྱུང་ངོ་མར་ནི་འགྲིབ་པ་ཡི། །བརྒྱ་ཡི་
བར་ལ་དེ་དག་འབྱུང་། །རང་སངས་རྒྱས་རྣམས་གཉིས་ཀ་ལ། །བསེ་རུ་བསྐལ་
པ་བརྒྱ་ཡི་རྒྱུས། །ཞེས་པ་ལྟར་རོ། །དེ་ནས་བསྐལ་པ་བརྒྱར་མཚན་གྱི་རྒྱུ་རྫོགས་
ནས་དམ་པ་ཏོག་དཀར་དུ་འཁྲུངས་པར་འདོད་ཅིང་། ཐེག་དམན་གྱི་ཁྱད་ཆོས་
སུ། སྟོན་དང་བསེ་རུ་བྱང་ཆུབ་པར། །བསམ་གཏན་མཐའ་སྟེན་གཅིག་ལ་ཀུན།།
ཞེས་པས། སོ་སོའི་སྐྱེ་བོ་གྲངས་མེད་གསུམ་དུ། ཐར་པ་ཆ་མཐུན་བསགས་པ་་་
གཅིག་གིས་སྲོད་ལ་བདུད་བརྟུལ། གུང་ལ་བསམ་གཏན་བཞི་པའི་དངོས་གཞི་
ལ་བརྟེན་ནས་སྦྱོར་ལམ་ཡན་ཆད་རྒྱུད་ལ་སྐྱེས་ཏེ། ཐོ་རངས་སྐྱ་རེངས་འཆར་་
ཁའི་སྐད་ཅིག་ཡན་ཆད་ལ་ཕ་རོལ་ཏུ་ཕྱིན་པ་དྲུག་རྫོགས་ཏེ་ཆོས་དང་གཟུགས་
ཀྱི་སྐུའི་བདག་ཉིད་ཅན་དུ་གྱུར་པས། ཀུན་ཤེས་ནས་རབ་བཟང་གི་བར་ལ་་་་་
ཆོས་ཀྱི་འཁོར་ལོ་བསྐོར་ཏེ་ལྷག་མེད་ཀྱི་མྱང་འདས་མངོན་དུ་བྱས་པར་འདོད་
དོ། །ཐེག་ཆེན་པ་རྣམས་ལ་མི་མཐུན་པ་མང་ཞིག་སྣང་སྟེ། བརྒྱད་སྟོང་འགྲེལ་་
པ་ལྟར་ན། གྲངས་མེད་སུམ་ཅུ་རྩ་གསུམ་དང་། རྒྱ་ཆེ་རོལ་པར། བསྐལ་པ་་་་་
གྲངས་མེད་པ་བདུན་ཏུ་དགེ་བའི་རྩ་བ་ཐམས་ཅད་ཡང་དག་པར་སྒྲུབས་པ་་་་
83•



ཞེས་དང་། མདོ་ཁ་གཅིག་ཏུ་གྲངས་མེད་བཅུ་དང་བཅུ་གཅིག་དུ་བཤད་པའང་
ཡོད་དོ། །ཞེས་འགའ་ཞིག་ཟེར་མོད་ཀྱིས། འདིར་མཁས་པ་ཕལ་ཆེར་མཐུན་་་་་
ཞིང་དོན་ལ་གནས་པ། མདོ་སྡེ་དཀོན་མཆོག་སྤྲིན་དང་འཕགས་པ་བྱམས་པའི་
ཆོས་དང་། བྱང་ཆུབ་སེམས་དཔའི་ས་དང་། བྱང་ཆུབ་སེམས་དཔའི་སྡེ་སྣོད་་་་
རྣམས་ཀྱི་རྗེས་སུ་འབྲངས་ནས། དང་པོར་རྒྱལ་པོའི་ཕོ་བྲང་རྣམ་པར་རྒྱལ་བའི་
རྒྱལ་མཚན་དུ་རྒྱལ་པོ་ཆེན་པོ་ཚེ་རྣམ་པར་རྒྱལ་བའི་སྲས་གཞོན་ནུ་བརྩོན་་་་་་
འགྲུས་སྤྱོད་ཅེས་བྱ་བར་གྱུར་པའི་ཚེ། དེ་བཞིན་གཤེགས་པ་འོད་འཕྲོ་ཕུང་པོ་
འཇིག་རྟེན་དུ་བྱོན་པ་ལ་བསྙེན་ཅིང་བཀུར་བས་དགེ་བའི་རྩ་བ་བསྐྲུན་པ་ནས་
བརྩམས་ཏེ་བསྐལ་པ་གྲངས་མེད་གཅིག་ཏུ་ཚོགས་བསགས་པ་ལས་ས་དང་པོ་་
ཐོབ་པར་གྱུར་ཏོ། །དེ་ནས་གྲོང་ཁྱེར་འཛམ་བུ་ཆུ་བོའི་གསེར་དུ་རྒྱལ་པོ་མཛེས་
པར་སྣང་བའི་སྣང་ཆེན་ཤེས་རབ་བཟང་དུ་གྱུར་པའི་ཚེ། དེ་བཞིན་གཤེགས་པ་
དཀོན་མཆོག་ཡན་ལག་འཇིག་རྟེན་དུ་བྱོན་པ་ལ་བསྙེན་བཀུར་རྗེས་སུ་བསྟན་་
པ་མནོས་པ་ནས་བཟུང་སྟེ་གྲངས་མེད་གཅིག་ཏུ་ཚོགས་བསགས་པས་ས་བདུན་
ནོན་པར་གྱུར་ཏོ། །དེ་ནས་བྲམ་ཟེའི་ཁྱེའུ་སྤྲིན་ཞེས་བྱ་བར་གྱུར་པའི་ཚེ་བྲམ་ཟེ་
རིན་པོ་ཆེ་ལ་རིག་བྱེད་བསླབས་ནས། བསྙེན་བཀུར་བྱ་བའི་རྒྱུ་འཚོལ་བའི་སླད་
དུ་ཡུལ་དབུས་ཀྱི་རྒྱལ་པོ་དགྲ་འདུལ་གྱི་ཕོ་བྲང་གི་ཚོང་འདུས་སུ་རིམ་གྱིས་ཕྱིན་
པར་གྱུར་ཏོ། །དེའི་ཚེ་བྲམ་ཟེ་མར་མེའི་བདག་པོའི་སྲས་དེ་བཞིན་གཤེགས་པ་
མར་མེ་མཛད་འཇིག་རྟེན་དུ་བྱོན་ཏེ་ལྷ་རྣམས་ཀྱི་ནམ་མཁའ་ལ་མེ་ཏོག་འཐོར་
ཞིང་རོལ་མོ་དང་གླུ་དབྱངས་སྒྲོགས་ཤིང་བཞུགས་པ་མཐོང་བ་ཅི་ཡིན་དྲིས་པས།
• 84 •



འདི་ན། སངས་རྒྱས་མར་མེ་མཛད་བཞུགས་པ་ཁྱོད་ཀྱི་མི་ཤེས་སམ་ཟེར་རོ། །
དེའི་ཚེ་དབུགས་བྱུང་སྟེ་ཀྱེ་མ་སངས་རྒྱས་འབྱུང་བ་ནི་རྙེད་པར་དཀའ་བས་་་་
བདག་གི་སློབ་དཔོན་གྱི་ཡོན་ཕྱིས་བསབ་པར་བྱ་སྟེ། ཀར་ཤ་པ་ཎ་ལྔ་བརྒྱ་པོ་་་
འདིས་སངས་རྒྱས་མཆོད་པར་བྱའོ། །སྙམ་དུ་བསམ་ནས། བྲམ་ཟེའི་བུ་མོ་་་་་
བཟང་ལེན་ལྡན་ལ་རྔན་པར་སྐྱེ་བ་ཐམས་ཅད་དུ་ཁྱིམ་ཐབ་ཏུ་ཁས་བླངས་ནས་
ཨུཏ་པ་ལ་ལྔ་ཉོས་ཏེ་སངས་རྒྱས་ལ་གཏོར། ཀྲྀཥྛ ་ས་རིའི་ལྤགས་པ་བཏིང་ནས།
མར་མེ་མཛད་དེ་བཞིན་གཤེགས་པ་ཀུན་ནས་སྤྱན་བདག་གི་ལྷག་པའི་བསམ་་
པ་ཐུགས་སུ་ཆུད་པར་མཛོད་ལ་རི་དྭགས་ཀྱི་ལྤགས་པ་འདི་ལ་ཞབས་བཞག་་་
པར་མཛོད་ཅིག །ཅེས་པ་དང་དེས་བྱོན་ནས་མཉེས་པར་བྱས་ཏེ་རལ་པ་གསེར་
གྱི་མདོག་ཅན་སྟན་དུ་བཏིང་ནས་མར་མེ་མཛད་ཀུན་ནས་སྤྱན་འདི་ལ་ཞབས་
མི་འཇོག་ཅིང་ལུང་མི་སྟོན་ན་འདི་ཉིད་དུ་ལུས་སྐམས་པར་བྱའོ། །ཞེས་ཡི་དམ་
བརྟན་པོར་བཅས་པ་དང་། སྟོན་པས་ཞབས་བཞག་སྟེ་དགེ་སློང་དག །ཁྱེད་་་་
ཀྱིས་ཁྱེའུ་འདིའི་སྐྲ་ལ་རྡོག་པ་མ་འཇོག་ཅིག །ཅིའི་ཕྱིར་ཞེ་ན། འདི་ནི་ལྷ་དང་
བཅས་པའི་འཇིག་རྟེན་གྱི་མཆོད་གནས་ཡིན་ཏེ་མ་འོངས་པའི་དུས་ན་ཤཱཀྱ་་་་
ཐུབ་པ་ཞེས་པར་འགྱུར་རོ། །ཞེས་ལུང་བསྟན་པ་ན་དགའ་ཆེས་ཏེ་ཤིང་རྟ་ལ་་་
བདུན་སྲིད་དུ་ནམ་མཁའ་ལ་འཕགས་ནས་ཏིང་ངེ་འཛིན་བརྒྱ་སྟོང་ཡང་སྔོན་་
དུ་བྱས་ནས་ས་བརྒྱད་པ་ཐོབ་སྟེ། ཇི་སྐད་དུ། སངས་རྒྱས་མར་མེ་མཛད་ལ་
ཨུཏྠ ལ་ལྔ། །གཏོར་ཏེ་རལ་པ་གདན་དུ་བཏིང་བྱས་པས། །མི་སྐྱེའི་ཆོས་ལ་་་་་་
བཟོད་པ་ཐོབ་པར་གྱུར། །ཤཱཀྱའི་རྒྱལ་པོར་འགྱུར་ཞེས་ང་ལུང་བསྟན། །ཞེས་་་་
• 85 •



དང༌། ལུང་ལས། གང་ཚེ་མར་མེ་མཛད་ཀྱིས་ང། །ལུང་བསྟན་གྱུར་པ་དེ་ཡི་ཚེ། །
ས་བརྒྱད་པ་ནི་ནོན་གྱུར་ཏེ། །དབང་བཅུ་དག་ཀྱང་ཐོབ་པར་འགྱུར། །ཞེས་སོ། །
དེ་ནས་བཟུང་སྟེ་གྲངས་མེད་གཅིག་ཏུ་ཚོགས་བསགས་པ་ལས། ས་བཅུ་པ་་་་་
ཡོངས་སུ་རྫོགས་པར་གྱུར་ཏོ། །དེ་དག་ནི་གཙོ་ཆེ་བའི་དབང་དུ་བྱས་ཀྱི།
གཞན་ནི། ཟླ་བ་སྒྲོན་མར། སངས་རྒྱས་དང་ནི་བྱེ་བ་ཁྲག་ཁྲིག་དང་། །དེ་ལས་་
ལྷག་པ་གང་གཱའི་བྱེ་མ་སྙེད། །ཀུན་ཀྱང་བྱ་རྒོད་ཕུང་པོ་འདིར་བཞུགས་ཏེ། །མི་
དབང་དེ་ཀུན་ང་ཡིས་བཀུར་བསྟི་བྱས། །ཞེས་པ་ལྟར་རོ། །
གསུམ་པ་བར་དུ་གཅོད་པའི་བདུད་བཏུལ་བའི་ཚུལ་ལ་གཉིས་ཏེ། སྟོན་་
པའི་མཛད་པ་སྤྱིར་བཤད་པ་དང་། ཆོས་ཀྱི་འཁོར་ལོའི་དོན་བྱེ་བྲག་ཏུ་བཤད་
པའོ། །དང་པོ་ལ་གསུམ་སྟེ། མཛད་པའི་གྲངས་བསྟན་པ། དེ་སངས་རྒྱས་བྱང་
སེམས་གང་གི་མཛད་པ་ཡིན་པ། དོན་དངོས་བཤད་པའོ། །དང་པོ་ནི། འགའ་་
ཞིག་མཛད་པ་བཅུར་འདོད་པ་དང་། རིན་ཆེན་ཕྲེང་བར། ལྷ་རྣམས་ཀུན་ལས་
བབས་པ་དང༌། །ཞེས་ལྷ་ལས་བབས་པ་མཛད་པར་འདྲེན་པ་དང༌། ཐབས་ལ་
མཁས་པའི་མདོ་ལས། དམ་པའི་ཆོས་ནུབ་པ་ལ་མཁས་པ་ཞེས་པ། ཆོས་སྤོང་མི་
འབྱུང་བའི་སླད་ཆོས་ནུབ་པར་མཛད་པ་འདྲེན་པ་དང་། འགའ་ཞིག་དགའ་་་
ལྡན་གྱི་གནས་ན་བཞུགས་པ་འདྲེན་པ་སོགས་དུ་མ་ཞིག་སྣང་ཡང་། འདིར་་་
ཆོས་ཀྱི་བཤེས་གཉེན་དང་། ཀཱ་མ་ལ་ཤཱི་ལ་དང་། དགོངས་པ་ངེས་འགྲེལ་གྱི་་་
འགྲེལ་ཆེན་སོགས་ཀྱི་དབང་དུ་བྱས་ནས་ཡོངས་ལ་གྲགས་ཆེ་བའི་མཛད་པ་་་་
བཅུ་གཉིས་ཡིན་ནོ། །གཉིས་པ་དེ་དག་སངས་རྒྱས་བྱང་ཆུབ་སེམས་དཔའ་གང་
• 86 •



གི་མཛད་པ་ཡིན་པ་དཔྱད་པ་ནི། ཐེག་དམན་པ་རྣམས་གོང་དུ་བཤད་པ་ལྟར་
བྱང་ཆུབ་ཀྱི་སྙིང་པོར་བཞུགས་པའི་ཐོ་རངས་ཀྱི་ཆ་ཕན་ཆད་སོ་སྐྱེས་དང་། དེ་
ཕྱིན་ཆད་སངས་རྒྱས་ཀྱི་མཛད་པར་འདོད་ལ། ཐེག་ཆེན་པ་རྣམས་ལ་མི་མཐུན་
པ་མང་ཞིག་སྣང་སྟེ། ཡབ་སྲས་མཇལ་བའི་མདོར། བྱེ་བ་བརྒྱད་བཅུར་རྒྱལ་བ་
ཉིད། །སངས་རྒྱས་ཉིད་དུ་བསྟན་གྱུར་ཀྱང་། །ད་དུང་ཚོགས་པའི་འདུ་ཤེས་་་་་
བསལ། །བྱང་ཆུབ་མཆོག་ཏུ་ཐུགས་ཀྱང་འཇུག །སྟོང་གསུམ་དྲུག་ཅུ་རྩ་གཅིག་
གིས། །སངས་རྒྱས་ཞིང་རྣམས་དག་པས་མཛད། །ཅེས་དང་། དམ་ཆོས་པད་་་་
དཀར་ལས། བསྐལ་པ་བྱེ་སྟོང་བསམ་གྱི་མི་ཁྱབ་པར། །དེ་ཡི་ཚད་ནི་ནམ་ཡང་
མེད་པས་ན། །བྱང་ཆུབ་མཆོག་རབ་དེ་ནི་ངས་ཐོབ་སྟེ། །ང་ནི་རྟག་ཏུ་ཆོས་ཀྱང་
རབ་འཆད་དོ། །ཞེས་སྔར་ནས་སངས་རྒྱས་རྒྱས་པ་གཅིག་ཏུ་གསུངས་པ་ནི་་་་
མཉམ་པ་ཉིད་ལ་དགོངས་པ་འདྲ་ཡང་། ལང་ཀར་གཤེགས་པར། འདོད་པའི་
ཁམས་དང་གཟུགས་མེད་དུ། །སངས་རྒྱས་རྣམ་པར་འཚང་མི་རྒྱ། །གཟུགས་ཀྱི་
ཁམས་ཀྱི་འོག་མིན་ཏུ། །འདོད་ཆགས་བྲལ་ཁྱོད་འཚང་རྒྱའོ། །ཞེས་དང་། སྡུག་
པོ་བཀོད་པར། སངས་རྒྱས་ཐམས་ཅད་འོག་མིན་དུ། །སངས་རྒྱས་མ་གྱུར་་་་་
འདོད་ཁམས་སུ། །སངས་རྒྱས་མཛད་པ་མི་མཛད་དོ། །ཞེས་པ་དང་། རྒྱུད་བླར།
ཐུགས་རྗེ་ཆེན་པོས་འཇིག་རྟེན་མཁྱེན། །འཇིག་རྟེན་ཀུན་ལ་གཟིགས་ནས་ནི། །
ཆོས་ཀྱི་སྐུ་ལས་མ་གཡོས་པར། །སྤྲུལ་པའི་རང་བཞིན་སྣ་ཚོགས་ཀྱིས། །སྐྱེ་བ་་་
མངོན་པར་སྐྱེ་བ་དང་། །དགའ་ལྡན་གནས་ནས་འཕོ་བ་དང་། །ལྷུམས་སུ་་་་་
ཞུགས་དང་བལྟམས་པ་དང་། །བཟོ་ཡི་གནས་ལ་མཁས་པ་དང་། །བཙུན་མོའི་
• 87 •



འཁོར་གྱིས་རོལ་བ་དང༌། །ངེས་འབྱུང་དཀའ་བ་སྤྱད་པ་དང་། །བྱང་ཆུབ་སྙིང་
པོར་གཤེགས་པ་དང་། །བདུད་སྡེ་བཅོམ་དང་རྫོགས་པར་ནི། །བྱང་ཆུབ་ཆོས་་
ཀྱི་འཁོར་ལོ་བསྐོར། །མྱ་ངན་འདས་པར་གཤེགས་མཛད་ནས། །ཡོངས་སུ་མ་་་
དག་ཞིང་ཁམས་སུ། །སྲིད་པ་ཇི་སྲིད་གནས་པར་སྟོན། །ཞེས་དང་། སློབ་དཔོན་
ངག་གི་དབང་ཕྱུག་གྲགས་པས། དཔལ་ལྡན་སྟུག་པོ་བཀོད་པ་ཉིད་དུ་དོན་དམ་
ཐུགས་ཆུད་ཅིང་། །དགའ་ལྡན་སྐྱེ་བོའི་དོན་མཛད་ཕྱིར་ནི་དམ་པ་ཏོག་དཀར་
གྱུར། །དེ་ནས་འདིར་ནི་འགྲོ་བའི་དོན་དུ་ཤཱཀྱའི་ཏོག་གྱུར་གང་། །འཆི་བདག་
ལས་རྒྱལ་སྒྱུ་མ་ཀུན་སྟོན་དེ་ནི་རྒྱལ་གྱུར་ཅིག །ཅེས་པ་མཁས་པ་མང་པོའི་་་་་་
གཞེད་པས་ཚོགས་རྫོགས་ནས་ས་བཅུ་པའི་སྲིད་པ་ཐ་མའི་སྟོན་པ་འོག་མིན་དུ་
སངས་རྒྱས་ནས། མི་འདོད་ཀྱི་འདོད་ཁམས་སུ་མཛད་པ་བཅུ་གཉིས་ཀྱི་ཚུལ་་་
སྟོན་པར་སངས་རྒྱས་ཐམས་ཅད་མཚུངས་པར་བཞེད་ལ། ཡང་གསང་བ་འདུས་
པའི་ལུགས་ཀྱི་ཤཱཀྱ་བཤེས་གཉེན་ལ་སོགས་པ་ཁ་གཅིག་དཀའ་བ་སྤྱོད་པའི་་་་
དུས་སུ་རྣམ་སྨིན་གྱི་ལུས་ཆུ་བོ་ནེ་རཉྫ་ནའི་འགྲམ་དུ་བཞག་སྟེ་ཡེ་ཤེས་ཀྱི་ལུས་
འོག་མིན་དུ་སངས་རྒྱས་ནས་སླར་རྣམ་སྨིན་གྱི་ལུས་ལ་ཞུགས་ནས་བྱང་ཆུབ་ཀྱི་
སྙིང་པོར་གཤེགས་པ་སོགས་མཛད་པས་ན། དཀའ་བ་སྤྱོད་པ་ཡན་བྱང་སེམས་
དང་མན་ཆད་སངས་རྒྱས་ཀྱི་མཛད་པར་འདོད་ཅིང་། དབུ་མ་པ་ཆོས་ཀྱི་་་་་
བཤེས་གཉེན་ནི། འོག་མིན་དུ་སངས་རྒྱས་ནས་མཛད་པ་འདིར་སྟོན་པ་འདི་་་
ཉིད་ལྟ་བུ་དང༌། འདོད་ཁམས་ཉིད་དུ་མཛད་པ་བཅུ་གཉིས་སྟོན་པའི་སངས་་
རྒྱས་མངོན་དུ་བྱེད་པ་གཉིས་ཡོད་ཟེར་རོ། །ཐེག་པ་ཐུན་མོང་པའི་ལུགས་ལ།
• 88 •



མངོན་པ་ཀུན་ལས་བཏུས་ལས། དེ་བཞིན་གཤེགས་པ་བསམ་གྱིས་མི་ཁྱབ་པ་
གང་ཞེ་ན། གང་དགའ་ལྡན་གྱི་གནས་ན་གནས་པ་ནས་བཟུང་སྟེ་ཡོངས་སུ་མྱ་
ངན་ལས་འདས་པའི་བར་དུ་བྱང་ཆུབ་སེམས་དཔའི་སྤྱོད་པ་ཐམས་ཅད་དང་།
སངས་རྒྱས་ཐམས་ཅད་ཀྱི་སྤྱོད་པའང་འདོད་པའི་ཁམས་སུ་སྟོན་པའི་གང་ཟག་
གོ། །ཞེས་དང་། དེའི་འགྲེལ་པར། བྱང་ཆུབ་སེམས་དཔའི་སྤྱོད་པ་ཐམས་ཅད་
ཅེས་བྱ་བ་ནི་དགའ་ལྡན་གྱི་གནས་ན་གནས་པ་ནས་བཟུང་སྟེ་བདུད་ལས་རྒྱལ་
བའི་བར་དུའོ། །སངས་རྒྱས་ཀྱི་སྤྱོད་པ་ཞེས་བྱ་བ་ནི་མངོན་པར་རྫོགས་པར་་་་
བྱང་ཆུབ་པ་ནས་བཟུང་སྟེ་ཡོངས་སུ་མྱ་ངན་ལས་འདས་པ་ཆེན་པོའི་བར་དུའོ།།
ཞེས་སྒྲ་ཇི་བཞིན་པར་འདོད་དོ། །
གསུམ་པ་སྟོན་པའི་མཛད་པ་ནི་བཅུ་གཉིས་ལས། དང་པོ་ནི། བྲམ་ཟེའི་་་
ཁྱེའུ་བླ་མ་ཚེ་འཕོས་ནས་དགའ་ལྡན་གྱི་གནས་ན་དམ་པ་ཏོག་དཀར་པོ་ཞེས་བྱ་
བར་གྱུར་ཏེ་ལྷ་རྣམས་ལ་ཆོས་སྟོན་ཅིང་གནས་སོ། །དེའི་ཚེ་དེ་དག་གི་བསོད་་་་
ནམས་ཀྱི་མཐུ་དང་། སངས་རྒྱས་རྣམས་ཀྱི་བྱིན་རླབས་ཀྱི་ལྷའི་རོལ་མོའི་སྒྲ་དག་
ལས། བསོད་ནམས་རྒྱ་ཆེན་ཚོགས་མངའ་དྲན་རྟོགས་དང་། །བློ་གྲོས་མཐའ་་་་
ཡས་ཤེས་རབ་འོད་མཛད་པ། །མཚུངས་མེད་སྟོབས་ལྔ་སྒྱུ་རྩལ་རྒྱ་ཆེ་བ། །
ཐུགས་རྗེའི་རྒྱལ་ཚབ་རྟག་ཏུ་ཆར་པ་ཕོབ། །ཅེས་པ་ནས། འདི་ནི་དུས་ལགས་་་
བཏང་སྙོམས་མ་མཛད་ཅེས། །སྙིང་རྗེའི་ཡིད་དང་ལྡན་ལ་བསྐུལ་བར་བྱེད། །
ཅེས་པ་ལ་སོགས་པས་བསྐུལ་བར་གྱུར་ཏོ། །རྐྱེན་དེས་དགོངས་པ་མངོན་དུ་་་་
མཛད་དེ་ཡུམ་གྱི་མངལ་དུ་འཇུག་པའི་སྔ་ལོགས་ལོ་བཅུ་གཉིས་ན་གནས་་་་་་་
• 89 •



གཙང་མའི་ལྷའི་བུ་རྣམས་བྲམ་ཟེར་སྤྲུལ་ནས་འཛམ་བུའི་གླིང་དུ་བྱང་ཆུབ་་་་
སེམས་དཔའ་གླང་པོ་ཆེ་ཐལ་དཀར་གྱི་ཕྲུ་གུར་སྤྲུལ་ནས་མངལ་དུ་ཞུགས་ནས་
མཚན་དཔེ་དང་ལྡན་པའི་འཁོར་ལོས་སྒྱུར་བའི་རྒྱལ་པོའི་སངས་རྒྱས་སུ་འགྱུར་
རོ། །ཞེས་པ་དང་རང་སངས་རྒྱས་རྣམས་ལ་ལོ་བཅུ་གཉིས་ན་བྱང་ཆུབ་སེམས་
དཔའ་ལྷུམས་སུ་འཇུག་གི་ཞིང་འདི་བོར་ཅིག་ཅེས་ཟེར་དུ་བཅུག་གོ། །དེའི་ཚེ་
རྒྱལ་པོའི་ཁབ་ཀྱི་མཇུག་སྒྱུར་བའི་རི་ལ་རང་རྒྱལ་གླང་པོ་ཆེ་ཞེས་པས་ཐོས་ཏེ་་
རྡོ་ལ་རྐང་རྗེས་བཞག་ནས་འདས་སོ། །ཝ་ར་ཎ་སིར་རང་སངས་རྒྱས་ལྔ་བརྒྱས་
མེའི་ཁམས་ལ་ཞུགས་ཏེ་འདས་ནས་རིང་བསེལ་ལྷུང་བས་དྲང་སྲོང་ལྷུང་བ་་་་
ཞེས་གྲགས་སོ། །དེ་ནས་ཇི་ལྟར་བསྐུལ་བའི་རྗེས་སུ་འཇུག་པར་དགོངས་ནས་་
གླིང་འཛམ་གླིང་། ཡུལ་དབུས། རིགས་རྒྱལ་རིགས། དུས་ཚེ་ལོ་བརྒྱ་པ་ལ་་་་་
དགོངས་པའམ། ཡུལ་དང་དུས་དང་རིགས་དང་རུས་དང་བུ་མེད་ལ་གཟིགས་
པ་ལྔས་འཇིག་རྟེན་ལ་གཟིགས་ནས་མི་ཡུལ་དུ་གཤེགས་པར་རྩོམ་པ་ན། གྲོགས་
དག་བག་མེད་སྤྱོད་པ་སྤང་བར་གྱིས། ཞེས་བྱ་བ་ལ་སོགས་ཏེ་ཆོས་སྣང་བའི་སྒོ་
བརྒྱ་རྩ་བརྒྱད་གསུངས་ནས་རིན་པོ་ཆེའི་ཅོད་པཎ་མ་ཕམ་པའི་དབུ་ལ་་་་་་་་་
བཅིངས་ནས་གྲོགས་པོ་དག །ཁོ་བོ་ནི་འཛམ་བུའི་གླིང་དུ་འཚང་རྒྱ་བར་འགྲོ་སྟེ།
མ་ཕམ་པས་ཆོས་སྟོན་པར་འགྱུར་རོ། །ཞེས་གསུངས་ནས་གཤེགས་པར་རྩོམ་་་
པའི་ཚེ་ཁོ་བོ་ཇི་ལྟ་བུའི་གཟུགས་ཀྱི་འགྲོ་བར་བྱ་ཞེས་པ་ན། ལ་ལ་ན་རེ། ཚངས་
པའི་གཟུགས་ཀྱིས་སོ། །ཁ་གཅིག་ན་རེ། བརྒྱ་བྱིན་གྱི་གཟུགས་ཀྱིས་སོ། །ཞེས་་་་་
ཟེར་བ་ན་ལྷའི་བུ་གཟི་བརྗིད་དམ་པ་ན་རེ། རིགས་བྱེད་ནས་འབྱུང་བ་བཞིན་
• 90 •



གླང་པོ་ཆེའི་གཟུགས་ཀྱིས་གཤེགས་པར་རིགས་སོ་ཟེར་བ་ལྟར་བྱང་ཆུབ་སེམས་
པ་ཆས་པར་གྱུར་པས་རྒྱལ་པོ་ཟས་གཙང་མའི་ཁྱིམ་དུ་ལྟས་ཀྱི་ཁྱད་པར་བརྒྱད་
བྱུང་ངོ་། །
གཉིས་པ་ལྷུམས་སུ་ཞུགས་པ་ནི། དེ་ནས་དགུན་འདས་ཏེ་དཔྱིད་ཟླ་ཐ་་་
ཆུང་སྐར་མར་ས་ཀ་ལ་བབས་པའི་ཚེས་བཅོ་ལྔ་ཟླ་བ་ཉ་ཞིང་རྒྱལ་གྱི་དུས་སུ་་་་
ཡུམ་གསོ་སྦྱོང་ལ་གནས་པའི་གློ་གཡས་ནས་ལྷུམས་སུ་ཞུགས་སོ། །དེའི་ཚེ་གསེར་
གྱི་དྲ་བས་ལེགས་གཡོགས་སྤྱི་གཙུག་དམར། ཐལ་དཀར་མཆེ་བ་དྲུག་དང་རབ་
ལྡན་ཞིང་། །དུང་དང་ཁ་བ་དངུལ་མདོག་ལྟ་བུ་ཡི། །གླང་པོའི་མཆོག་གཅིག་་་་
ཁོང་དུ་སོང་སྙམ་བྱེད། །དེ་ཞུགས་ནས་ནི་བདག་གི་ལུས་དང་སེམས། །སྔོན་་་་་
ཆད་མཐོང་ཐོས་མྱོང་བར་མ་གྱུར་པའི། །གྱ་ནོམ་བདེ་བས་ཤིན་ཏུ་བདེ་གྱུར་ཏེ།།
བསམ་གཏན་མཉམ་པར་བཞག་པ་བཞིན་དུ་གྱུར། །ཞེས་ཡུམ་ལ་རྨིས་སོ། །དེ་་་
བྲམ་ཟེ་རྣམས་ལ་དྲིས་པས་སྲས་ཁྱད་པར་ཅན་ཞིག་འབྱུང་སྟེ་ཁབ་ཏུ་བཞུགས་
ན་འཁོར་ལོས་སྒྱུར་རྒྱལ་དང༌། རབ་ཏུ་བྱུང་ན་སངས་རྒྱས་སུ་ལུང་བསྟན་ནོ། །
དེ་ནས་བྱང་ཆུབ་སེམས་དཔའ་ཡུམ་གྱི་ལྷུམས་ཉེ་བར་སྤྱད་པ་རིན་པོ་ཆེ་བཀོད་
པ་ཞེས་བྱ་བར་བྱིན་གྱིས་བརླབས་ནས་ཟླ་བ་བཅུར་ཟག་མེད་ཀྱི་བདེ་བ་ལ་་་་་་
ལོངས་སྤྱོད་པ་དང༌། ལྷ་མིའི་སྐྱེ་དགུ་ཁྲག་ཁྲིག་སུམ་ཅུ་རྩ་དྲུག་ཀྱང་སྨིན་པར་་་
བྱས་སོ། །
གསུམ་པ་བལྟམས་པ་ནི། དེ་ནས་མེ་ཏོག་ཁ་འབུས་ཤིང་རྒྱས་པར་གྱུར་པ་
སོགས་བལྟས་སུམ་ཅུ་རྩ་གཉིས་བྱུང་བ་ན་ལུམ་བིའི་ཚལ་དུ་ཡུམ་ཕྱག་བླཀྵ འི་་་
• 91 •



---
--
A---
----
་
།
ཡལ་ག་ལ་འཇུས་ཏེ་གློ་གཡས་པ་ནས་གནོད་པ་མེད་པར་ན་བཟའ་དང་བཅས་
ནས་བལྟམས་སོ། །དེའི་ཚེ་ལྷ་རྣམས་ཀྱི་མེ་ཏོག་གཏོར། ཚངས་པ་དང་བརྒྱ་བྱིན་
གྱིས་ཀ་ཤི་ཀའི་རས་ཀྱིས་བླངས། དགའ་བོ་དང་ཉེ་དགས་སྐུ་ཁྲུས་གསོལ་བ་ནི།
ཀོ་ཤི་ཀ་ང་ཐོང་གསུངས་ནས། ཤར་དུ་དགེ་བའི་ཆོས་ཐམས་ཅད་ཀྱིས་འགྲོ་་་་
བར་བྱའོ། །ལྷོར་ལྷ་མིའི་སྦྱིན་གནས་སུ་འགྲོ་བར་བྱའོ། །ནུབ་དུ་འཇིག་རྟེན་གྱི་་
ཕུལ་ཏུ་ཕྱིན་པར་འགྲོ་བར་བྱའོ། །འདི་ནི་ང་ཡི་སྐྱེ་བའི་ཐ་མ་སྟེ། སྐྱེ་བ་དང་རྒ་
བ་དང་འཆི་བ་མཐའ་དབྱུང་ངོ་། །བྱང་དུ་སེམས་ཅན་ཐམས་ཅད་ཀྱི་ནང་ན་བླ་
ན་མེད་པར་བྱའོ། །འོག་ཏུ་བདུད་དམ་བདུད་སྟེ་གཞོམ་པར་བྱའོ། །སེམས་ཅན་
དམྱལ་བ་ཐམས་ཅད་བདེ་བས་ཚིམ་པར་བྱའོ། །སྟེང་དུ་སེམས་ཅན་ཐམས་ཅད་
གྱེན་དུ་བལྟ་བར་བྱའོ། །ཞེས་གསུང་ཤིང་གོམས་པ་བདུན་བདུན་བོར་བ་ན་་་་་
པད་མ་རེ་བྱུང་ངོ༌། །དེའི་ཚེ་ཡུལ་ཆེན་པོ་བཞིར་ཁམས་ཀྱི་རྒྱལ་ཕྲན་བཞི་དང་།
ཡ་རབས་ཀྱི་རིགས་ལྔ་བརྒྱ། གྲགས་ལྡན་མ་སོགས་བུ་མོ་བརྒྱད་བརྒྱ། འདུན་པ་
སོགས་བྲན་ལྔ་བརྒྱ། སྔགས་ལྡན་སོགས་རྟེའུ་དང་བ་ལང་ཕོ་མོ་ཁྲི་རེ། གླིང་གི་་་
དབུས་སུ་བྱང་ཆུབ་ཀྱི་ཤིང་སྐྱེས། སྐྱེད་ཚལ་ལྔ་བརྒྱ་དང་གཏེར་ལྔ་བརྒྱ་སོགས་་
བཀྲ་ཤིས་པའི་ལྟས་བསམ་གྱིས་མི་ཁྱབ་པས་ཕྱོགས་ཐམས་ཅད་གང་བར་གྱུར་་
པས་ན་རྒྱལ་བུ་དོན་ཐམས་ཅད་གྲུབ་པར་བཏགས་སོ། །དེ་ནས་རིགས་ཀྱི་ལྷ་་་་
མཆོད་པའི་སར་བྱོན་ཏེ་ཤཱཀྱ་མུ་ཅོར་སྨྲ་བ་རྣམས་ཐུབ་པ་བཞིན་དུ་འདུག་པས་
ཤཱཀྱ་ཐུབ་པ། ཤཱཀྱ་འཕེལ་དང་། ལྷས་ཕྱག་བཙལ་བས་ལྷའི་ཡང་ལྷར་བཏགས་
སོ། །ཞག་བདུན་ནས་ཡུམ་ཚེའི་དུས་བྱས་ཏེ་སུམ་ཅུ་རྩ་གསུམ་པའི་ལྷའི་ནང་དུ་
• 92 •



སྐྱེས་ཏེ། དེ་ནི་བྱང་ཆུབ་སེམས་དཔའི་ནོངས་མིན་ཏེ། སྲས་མངོན་པར་འབྱུང་
བར་མཁྱེན་ཏེ་གཟིགས་ན་སྙིང་འགས་པར་འགྱུར་གྱི་དོགས་པས་སོ། །ཞེས་ཟེར་
རོ། །དེའི་ཚེ་རི་བོ་ཀུན་འཛིན་ན་གནས་པའི་དྲང་སྲོང་ཉོན་མོངས་མེད་ཀྱི་ཚ་བོ་
མེས་སྦྱིན་གྱི་བུས་ཚོར་ནས་མཁན་པོ། འདིར་ནི་ཉི་མ་ཐམས་ཅད་དག །གཅིག་
ཅར་ཤར་བར་གྱུར་ཏམ་ཅི། །འདི་ལྟར་རི་ནི་ཕུག་བཅས་པ། །འོད་གཅིག་གིས་
ཀྱང་གསལ་བར་གྱུར། །ཞེས་དྲིས་པས། ཉི་མའི་འོད་ནི་རྒྱུན་ཏུ་རྣོ། །བུ་གཅིག་
སྣང་བའི་འོད་འདི་དག །ཡན་ལག་རེག་ན་རབ་བསིལ་བས། །ངེས་པར་ཐུབ་པ་
དག་གི་འོད། །ཞེས་སོ། །དེ་ནས་ཉོན་མོངས་མེད་སེར་སྐྱར་ཞུགས་ཏེ། རྒྱལ་ཆེན་
བདག་ཅག་འདིར་མཆིས་པ། །ཁྱེད་ཀྱི་སྲས་ནི་མཐོང་བར་འཚལ། །འཇིག་རྟེན་
གཙོ་བོ་རྣམ་འདྲེན་པ། །ཐུབ་པ་དེ་ནི་མཐོང་བར་འཚལ། །ཞེས་པ་ལ་རྣལ་དུ་་་
སོང་བ་ནའང་སྤྱན་གཟིགས་པ་སྨྲས་པ། རིགས་དང་ལྡན་པའི་རྟ་རྣམས་ནི།
མཚན་མོའི་བཞི་ཆ་ཉལ་བ་ལྟར། དགོངས་པ་དོན་གཉེར་རྣམས་ཀྱི་གཉིད། །
མིག་ལ་ཡུན་རིང་མི་གནས་སོ། །ཞེས་སོ། །མཚན་མཁན་གྱིས་འཁོར་ལོ་སྒྱུར་་་་་
བར་ལུང་བསྟན་ན་ཅིར་འགྱུར། ས་བདག་རྟོག་གེ་པ་རྣམས་བློ་འཁྲུལ་ཏེ། རྩོད་
པའི་དུས་སུ་འཁོར་ལོས་སྒྱུར་མི་འབྱུང་། །བསོད་ནམས་མཆོག་གི་ཆོས་ཀྱི་་་་
མཛོད་འདི་ནི། །ཉེས་ལས་རྣམ་རྒྱལ་སངས་རྒྱས་ཉིད་དུ་འགྱུར། །ཞེས་སོ། །དེ་་་
ལྟ་བུའི་ཆོ་འཕྲུལ་དེ་རི་བོ་གངས་ཅན་ན་གནས་པའི་དྲང་སྲོང་མངོན་ཤེས་ལྔ་་་
དང་ལྡན་པའི་ནག་པོ་ཞེས་པས་ཚོར་ནས་སྣག་ཚ་མེས་རྒྱན་དང་བཅས་པ་རྫུ་་་
འཕྲུལ་གྱིས་སེར་སྐྱར་སོང་སྟེ། མཚན་བལྟས་པས་ཅིར་འགྱུར་ངེས་པ་རྙེད་ནས་
• 93 •



ངོ་མཚར་བ་དང་མྱ་ངན་སྙམ་དུ་སྐྱེས་ཏེ། སྐོར་ཞིང་ཞབས་ལ་ཕྱག་བྱས་མཆི་མ་
དང་བཅས་ཏེ་སྨྲས་པ། བཙས་གྱུར་གཞོན་ནུ་འདི་ཡི་མཚན་བལྟས་ནི། །སུམ་ཅུ་
རྩ་གཉིས་མཚན་གྱིས་བརྒྱན་པར་མཐོང་། །འདི་ནི་གཉིས་སུ་འགྱུར་ཞིང་གཞན་
དུ་མིན། །ཁྱིམ་ན་གནས་ཀྱང་འཁོར་ལོས་སྒྱུར་རྒྱལ་ལམ། །ཁྱིམ་ནས་ཁྱིམ་མེད་་་་
རབ་ཏུ་བྱུང་གྱུར་ན། །འདྲེན་པ་གཞན་གྱི་དྲིང་ལ་མི་འཇོག་པར། །འཇིག་རྟེན་་
འདིར་ནི་མངོན་རྫོགས་བྱང་ཆུབ་འགྱུར། །གསང་བའི་གནས་མཆོག་སྦུབས་སུ་
ནུབ་པ་དང་། །སྤྱི་གཙུག་འགྲོ་བ་ཀུན་གྱིས་མི་མཐོང་བས། །ཁབ་ཏུ་ཡང་་་་་
བཞུགས་པར་མི་འགྱུར་རོ། །ཟེར་རོ། །ཁྱེད་ངུ་བ་ཅི་ཡིན་བདག་ནི་ཆོས་མཛོད་
སྐྱེས་བུ་མཆོག་འདི་དང་། ཕྲད་ནས་དོན་མ་གྲུབ་པར་འཆི་འགྱུར་ཏོ། །ཞི་བ་མ་
ཐོབ་རང་ཉིད་ཉེས་མཐོང་ནས། །ཡིད་ལ་གདུང་བ་སྐྱེས་པས་ངུ་བ་ཡིན། །ཟེར་
ནས་རང་གི་གནས་སུ་སོང་ངོ་། །དེ་བྱང་ཆུབ་སེམས་དཔའ། སྲུ་སྐྱེ་རྒུའི་བདག་་
མོ་ལ་གཏད་དེ། པང་ནས་འཚོ་བ་ནུ་མ་བསྣུན་པ། རྩེན་པ། དྲི་མ་ཕྱི་བའི་མ་མ་
བརྒྱད་བཞི་སུམ་ཅུ་རྩ་གཉིས་ལ་གཏད་ནས་སྐྱེད་བསྲིངས་སོ། །
བཞི་པ་སྒྱུ་རྩལ་ལ་མཁས་པ་ནི། དེ་ནས་ཡར་སྐྱེས་ནས་ཤཱཀྱའི་ཁྱེའུ་སྟོང་་་་
ཕྲག་བཅུ་དང་ལྷན་གཅིག་ཏུ་ཡི་གེའི་སློབ་དཔོན་ཀུན་གྱི་བཤེས་གཉེན་གྱི་གྲར་
བྱོན་ཏེ། ཀྱེ་སློབ་དཔོན་ཚངས་པའི་ཡི་གེ་སོགས་དྲུག་ཅུ་རྩ་བཞི་ལས་གང་བསླབ།
སློབ་དཔོན་ངོ་མཚར་ཏེ། སེམས་ཅན་དག་པ་ངོ་མཚར་ཆེ། །བསྟན་བཅོས་ཀུན་
ལ་བསླབས་གྱུར་ཀྱང་། །འཇིག་རྟེན་འཇིག་རྟེན་རྗེས་སྙེག་ཕྱིར། །ཡི་གེའི་གྲར་་
ནི་བྱོན་པར་གྱུར། །ཡི་གེ་གང་གི་མིང་དག་ཀྱང་། བདག་གིས་ཤེས་པར་མ་གྱུར་
• 94 •



པ། དེ་ལ་འདི་ནི་བྱང་གྱུར་ཀྱང་། །ཡི་གེའི་ཕྱིར་ནི་གྲར་བྱོན་ཏེ། །ཞེས་སོ། །དེ་་་
ནས་གཞོན་ནུ་ནགས་སུ་འཛམ་བུའི་གྲིབ་མ་ལ་བསམ་གཏན་དང་པོ་ནས་བཞི་
པའི་བར་ལ་མཉམ་པར་བཞག་པ་འཛམ་བུའི་གྲིབ་མ་མ་འཕོས་པར་འདུག་པ་
ན་ཕྱི་རོལ་པའི་དྲང་སྲོང་རྫུ་འཕྲུལ་ཅན་ལྔ་ནམ་མཁའ་ལ་འགྲོ་མ་ནུས་པར་ཕྱག་
དང་སྐོར་བ་བྱས་ཤིང་། ཡབ་ཀྱང་ངོ་མཚར་སྐྱེས་ཏེ། ཐུབ་པ་གང་ཚེ་བལྟམས་་
པ་དང་། །གང་ཚེ་འོད་ལྡན་བསམ་གཏན་མཛད། །འདྲེན་པ་འདི་ལྟར་ལན་་་་་
གཉིས་སུ། །མགོན་པོ་ཁྱོད་ཞབས་ཕྱག་འཚལ་ལོ། །ཞེས་སོ། །དེ་ནས་ཤཱཀྱ་རྒན་་
རབས་རྣམས་ཀྱིས་རྒྱལ་པོ་ལ། གཞོན་ནུ་ཁབ་བཞེས་ན་འཁོར་ལོས་སྒྱུར་བར་་་་
ལུང་བསྟན་ན་ལྷས་བཙུན་མོ་བླང་བར་མཛོད་ཅིག །རྒྱལ་པོས་གཞོན་ནུ་ལ་དྲིས་
ཤིག །གཞོན་ནུས་བསམ་པ། འདོད་པའི་ཡོན་ཏན་བདག་འདོད་མ་ཡིན་ཏེ། །
བདག་ནི་བུད་མེད་རྣམས་དང་མཛེས་མ་ཡིན། །བསམ་གཏན་ཏིང་འཛིན་བདེ་
བས་ཞི་སེམས་སུ། །བདག་ནི་མི་སྨྲ་ནགས་ཚལ་གནས་པར་བྱ། །ཡང་བསམ་པ།
སྔོན་གྱི་བྱང་ཆུབ་སེམས་དཔའ་མཁས་པ་གང་བྱུང་བ། །དེ་དག་ཀུན་གྱིས་་་་་
བཙུན་མོ་སྲས་དང་སླས་ཀྱང་བསྟེན། འོན་ཀྱང་འདོད་པས་ཆགས་མེད་བསམ་
གཏན་བདེ་མ་ཉམས། བདག་ཀྱང་དེ་དག་ཡོན་ཏན་རྗེས་སུ་བསླབ་པར་བྱ། །
སྙམ་ཏེ་བུད་མེད་ཀྱི་ཡོན་ཏན་ཡི་གེ་ལ་བྲིས་ནས་འདི་འདྲ་བ་བདག་གསོལ་ཅིག།
ཅེས་སོ། །རྒྱལ་པོས་མདུན་ན་འདོན་ལ་གཏད་དེ། རྒྱལ་རིགས་བྲམ་ཟེའི་བུ་མོ་་
དང་། །རྗེ་རིགས་དམངས་རིགས་དེ་བཞིན་ཏེ། །སུ་ལ་ཡོན་ཏན་འདི་ཡོད་པའི། །
བུ་མོ་དེ་ནི་འདིར་འོར་ཅིག །ང་ཡི་བུ་འདི་རིགས་དག་དང་། །རུས་ལ་ངོ་མཚར་
• 95 •



འཛིན་མ་ཡིན། །ཡོན་ཏན་བདེན་པ་ཆོས་ཀྱི་རྣམས། །དེ་ལ་འདི་ཡི་ཡིད་དགའ་
བོ། །ཞེས་བཏང་ངོ་། །དེས་སོང་སོང་བ་ལས་མཐར་གྱི་ཤཱཀྱ་ལག་ན་བེ་ཅོན་གྱི་བུ་
མོ་ས་མཚོ་མ་ལ་ཡི་གེ་བྱིན་ནོ། །དེས་བཞིན་འཛུམ་སྟེ། བྲམ་ཟེ། ཡོན་ཏན་འདི་
རྣམས་བདག་ལ་ཀུན་ཚང་གི་བདེན་པའི་གཟུགས་ཅན་དེ་ནི་བདག་གི་ཁྱིམ་་་་
ཐབ་འོས། གལ་ལྟེ་གཞོན་ནུ་བཞེད་ན་ཕྱི་གཤོལ་མ་མཛད་གསུངས། བརྒྱ་ལ་སྐྱེ་
བོ་ཕྲལ་དང་ཞུགས་པར་གྱུར་ཀྱང་གདའ། ཞེས་སོ། །དེ་རྒྱལ་པོ་ལ་གསོལ་བ་ན་
ཡིད་མ་ཆེས་ཏེ་བརྟག་པའི་ཆེད་དུ་འདུན་ཁང་དུ་གཞོན་ནུ་བཏང་སྟེ་བུ་མོ་་་་
རྣམས་ལ་ཇི་ལྟར་འོས་པའི་ཡོ་བྱད་གཏེར་དུ་བཅུག་གོ། །དེ་རྣམས་ཀྱིས་གཟི་་་
བརྗིད་མ་བཟོད་པར་མྱུར་དུ་སོང་བ་དང་། ཡོ་བྱད་ཟད་པ་ན་ས་མཚོ་མ་འོངས་
སོ། །དེས་བདག་གི་ནོངས་པ་ཅི་བགྱིས་ནས་དངན་དྲང་བར་མཛད། གཞོན་ནུ་
དེ་ལ་དངན་དྲང་བ་མིན་གྱིས་ཕྱིས་པས་ལན་ནོ་ཞེས་སྨྲས་ནས་སོར་གདུབ་སྲང་
བརྒྱ་སྟོང་རི་བ་དེ་བྱིན་ནོ། །དེ་དེ་ལ་མགུ་བར་ཤེས་ནས་ཤཱཀྱ་ལག་ན་བེ་ཅོན་ལ་
སློང་དུ་བཏང་བས་དེ་ན་རེ། གཞོན་ནུ་ཕོ་བྲང་ན་སྐྱིད་དེ་བར་འདུག་པས་སྒྱུ་་་
རྩལ་མི་ཤེས། བདག་གི་རིགས་ཀྱི་ཆོས་ལ་བུ་མོ་སྒྱུ་རྩལ་ཤེས་པ་ལ་གཏོང་བ་ཡིན་
ནོ། །ཟེར་རོ། །དེའི་ཚེ་ཤཱཀྱ་གཞོན་ནུ་ལྔ་བརྒྱ་ཙམ་ཚོགས་ནས་ས་མཚོ་མ་རྒྱལ་གྱི་
རུ་མཚོན་དུ་བཞག་སྟེ་དམ་བཅས་སོ། །དེ་ནས་རིམ་གྱིས་གླང་པོ་ཆེ་འཕང་བ་་་
དང་། ཡི་གེ་དང་། གྲངས་ཀྱི་རྩིས་དང་། མཆོངས་དང་། རྐྱལ་དང་། བང་ལ་་་་་
སོགས་པ་རྣམས་དང་། དེ་ནས་འཛིང་ག་དང་འཕོངས་པ་དང་ལག་རྩིས་དང་་
གླང་པོ་ཆེའི་གཉར་ཞོན་པ་ནས་སྤོས་སྦྱོར་གྱི་བར་ཐམས་ཅད་ལ་བྱང་ཆུབ་་་་་
• 96 •



སེམས་དཔའི་ལྷག་པར་གྱུར་ནས་བུ་མོ་ཕུལ་ལོ། །
ལྔ་པ་བཙུན་མོའི་འཁོར་ལ་རོལ་བ་ནི། དེ་ནས་བྱང་ཆུབ་སེམས་དཔས་་་་
ཀྱང་འཇིག་རྟེན་དང་མཐུན་པར་བྱ་བའི་སླད་དུ་བུད་མེད་བརྒྱད་ཁྲི་བཞི་སྟོང་
གི་མཆོག་ཏུ་ས་མཚོ་མ་དབང་བསྐུར་ཏེ་དེ་དག་རྣམས་དང་རྩེ་གཅིག་དགའ་་་
བའི་རྣམ་འགྱུར་གྱིས་ལོངས་སྤྱོད་ཅིང་གནས་སོ། །དེའི་ཚེ་ལྷ་དང་ཀླུ་དང་དྲི་ཟ་
རྣམས་དང་། སངས་རྒྱས་བཅོམ་ལྡན་འདས་ཀྱིས་ཀྱང་སིལ་སྙན་གྱི་སྒྲ་ལས། །
འདི་ནི་ཁྱེད་ཀྱི་དུས་དང་ཚོད་ཡིན་གྱི། དྲང་སྲོང་མཆོག་རབ་ཁྱིམ་ནས་བྱུང་་་་་
བར་བྱོས། །ཞེས་སོགས་དང་། བཙུན་མོ་རྣམས་ཀྱི་རོལ་མོའི་སྒྲ་ལས་ཀྱང་སྔོན་་
གྱི་སྐྱེས་རབས་ལས་གླེངས་ཏེ། སྲིད་གསུམ་རྒ་དང་ནད་ཀྱི་རབ་ཏུ་རྨོངས། །འཆི་
མེད་རབ་འབར་འདི་ནི་མགོན་མེད་པར། །སྲིད་ལ་འབྱུང་ལ་འགྲོ་ལ་རྟག་ཏུ་་་
རྨོངས། །བུམ་པར་ཆུད་པའི་བུང་བ་འཁོར་བ་བཞིན། །སྲིད་གསུམ་མི་རྟག་སྟོན་
ཀའི་སྤྲིན་དང་འདྲ། །འགྲོ་བའི་སྐྱེ་འཆི་གར་ལ་ལྟ་དང་མཚུངས། །འགྲོ་བའི་ཚེ་་
སྲོག་ནམ་མཁའི་ཀློག་དང་འདྲ། །རི་གཟར་འབབ་ཆུ་ལྟ་བུར་མྱུར་མགྱོགས་འགྲོ།།
ཞེས་སོགས་ནས། སྔོན་གྱི་གནས་དེ་རྗེས་སུ་དྲན་གྱིས་ལ། །གཏི་མུག་མ་རིག་་་་་
མུན་པས་སྒྲིབས་པ་ཡིས། །འགྲོ་ལ་ཤེས་རབ་དམ་པ་འོད་བཟང་བ། །ཆོས་མིག་
དྲི་མེད་ཉོན་མོངས་མེད་པ་བྱིན། །ཞེས་བྱ་བ་ལ་སོགས་པ་ཐོས་ནས་བྱང་ཆུབ་་་
སེམས་དཔའ་རྒྱགས་པའི་སེམས་སྤངས་ནས་བྱང་ཆུབ་ལ་རིངས་པར་གྱུར་ཏོ། །
དུས་དེར་རྒྱལ་པོའི་རྨི་ལམ་དུ་བྱང་ཆུབ་སེམས་དཔའ་རབ་ཏུ་བྱུང་བར་རྨིས་པ་
དང་ཀུན་ནས་བསྲུང་བ་ལ་བརྩོན་པར་བྱེད་དོ། །དེ་ནས་བྱང་ཆུབ་སེམས་་་་་
• 97 •



དཔའི་སྐྱེད་མོས་ཚལ་དུ་རྒྱུ་བ་ན་རྒ་བ་དང་ན་བའི་སྡུག་བསྔལ་གཟིགས་ཤིང་་་
དགེ་སློང་གི་ཆ་ལུགས་མཐོང་བས་རྐྱེན་བྱས་ཏེ་རབ་ཏུ་བྱུང་བ་ལ་སྤྲོ་བར་གྱུར་་
པ་ན། རྒྱལ་པོས་ཤེས་ཏེ་ཁང་པ་ལ་ར་བ་དང་འོབས་དང་སྒོ་གཏན་དང་བཅས།
གཞི་མདོ་རྣམས་སུ་བསྲུང་མའི་ཚོགས་བཞག་གོ། །དེའི་ཚེ་ཤིང་ལ་མེ་ཏོག་མི་་་
ཆགས་ཤིང་པད་མ་རྙིངས། བྱ་སྐད་མི་འབྱིན་ཞིང་གླིང་བུ་དང་པི་ཝང་གི་རྒྱུན་
ཆད། རྫ་རྔ་སོགས་བརྡུངས་ཀྱང་སྒྲ་མི་འབྱིན་པ་དང་། ས་མཚོ་མ་ལ་ས་གཡོ་བ་
སོགས་རྨི་ལམ་རྨིས་པས་རྒྱལ་པོའང་སེམས་ཁོང་དུ་ཆུད་ཅིང་འདུག་གོ། །བྱང་་་
ཆུབ་སེམས་པའི་རྨི་ལམ་དུ་རྐང་ལག་གིས་རྒྱ་མཚོ་དཀྲུགས་པ་དང་། ས་གཞི་་་
མལ་ལ་རི་རབ་སྔས་སུ་བཅུག །འོད་ཀྱི་མུན་པ་གསལ། ས་ལས་གདུགས་ཤིག་
བྱུང་བས་འཇིག་རྟེན་གསུམ་ཁྱབ། སྲོག་ཆགས་དཀར་ནག་བཞི་དང་བྱ་ཁོག་་་
བཞི་པ་འོངས་ནས་གཅིག་ཏུ་གྱུར་པ་དང་། ངན་སྐྱུགས་རི་ལ་འཛེགས་ཀྱང་མ་
གོས་ལ་ཆུས་འཁྱེར་བ་བཏོན་པ་དང་། ནད་པ་སོས་པ་དང་། རི་རབ་ཀྱི་ངོས་སུ་
སེང་གེའི་ཁྲི་ལ་འདུག་པ་ལ་ལྷ་རྣམས་ཀྱིས་ཕྱག་འཚལ་བ་རྨིས་སོ། །དེ་ནས་བྱང་
ཆུབ་སེམས་དཔའི་ཡབ་ཀྱིས་མ་གནང་བར་རབ་ཏུ་འབྱུང་བར་མི་རིགས་སོ་་་་
སྙམ་ནས་དྲུང་དུ་སོང་སྟེ། རྒ་ན་འཆི་བའི་འཇིགས་དང་གུད་པར་མི་འགྱུར་བ། །
ལྷ་གཅིག་གལ་ཏེ་མཆོག་བཞི་འདི་དག་མི་སྩོལ་ན། །གཞན་ཡང་མཆོག་གཅིག་་་
གསོལ་གྱིས་རྒྱལ་པོས་གསན་དུ་གསོལ།།འདི་ནས་འཆི་འཕོས་ཉིང་མཚམས་སྦྱོར་
བར་མི་འགྱུར་མཛོད། །དེས་ཁྱེད་ཀྱི་བསམ་པ་རྫོགས་པར་གྱུར་ཅིག་ཅེས་སྨྲས་་་
ནས་རང་གི་གནས་སུ་སོང་ངོ༌། །རྒྱལ་པོས་དོན་དེ་ཤཱཀྱ་རྣམས་ལ་སྨྲས་ནས་་་་་
• 98 •



དཔུང་གི་ཚོགས་དང་བཅས་པས་རིམ་བཞིན་སྲུང་ཞིང་རྒྱལ་པོས་མེལ་ཚེ་བྱེད་དོ།།
དྲུག་པ་ངེས་པར་འབྱུང་བའི་ཚུལ་ནི། དེར་ལྷའི་བུས་བཙུན་མོའི་ཚོགས་་
རྣམས་མི་སྡུག་པར་བསྒྱུར་བ་ལ་གཟིགས་པས་དུར་ཁྲོད་ཀྱི་འདུས་ཤེས་སྐྱེས་་་་་
ཤིང་ལྷ་དང་གནོད་སྦྱིན་དང་འཕྲོག་མ་བྱང་ཆུབ་སེམས་དཔའ་རྣམས་ཀྱིས་སྐུལ་
བ་ལྟར་ཁང་བཟང་གི་སྟེང་དུ་བྱོན་ནས་སངས་རྒྱས་ཐམས་ཅད་ལ་ཕྱག་འཚལ་
ཏེ་བལྟས་པས་སྐར་མ་རྒྱལ་ཡང་ཤར་བརྒྱ་བྱིན་དང་རྒྱལ་པོ་ཆེན་པོ་བཞི་ཉི་ཟླ་་
དང་བཅས་པའང་ཕྱག་འཚལ་བ་གཟིགས་ཏེ་འདུན་པ་སྦྲན་ནས་ཆས་སོ། །
འདུན་པས་ལན་མང་དུ་ཟློག་ཀྱང་མ་གསན་པར་སྲུང་མ་རྣམས་གཉིད་ཀྱིས་་་་
མྱོས་པར་བྱིན་གྱིས་བརླབས་ཏེ། བརྒྱ་བྱིན་གྱིས་བཀྲ་ཤིས་ཀྱི་ཁྲི་སྒོ་ཕྱེ། འདུ་་་་
པས་རྟ་སྔག་ལྡན་བརྒྱན་ནས་ཕུལ་བ་ལ་ཆིབས་ཏེ་རྒྱལ་ཆེན་བཞིས་བཏེག་ནས་
ནམ་མཁའ་ན་བྱོན་པ་ན་ཚངས་པས་ལམ་བསྟན། འོད་ཀྱིས་མུན་པ་བསལ།
མཆོད་པ་དང་རིམ་གྲོ་སྣ་ཚོགས་པ་དང་བཅས་ཏེ་གྱད་ཀྱི་ཡུལ་འདས་ནས་་་་་་
མཆོད་རྟེན་རྣམ་དག་གི་དྲུང་དུ་བྱོན་ནོ། །དེ་ནས་རྟ་དང་རྒྱན་འདུན་པ་ལ་བྱིན་
ཏེ་སླར་ལོག་པའི་སར་མཆོད་རྟེན་གཅིག་བརྩིགས་སོ། །བྱང་ཆུབ་སེམས་དཔའི་
མཆོད་རྟེན་རྣམ་དག་གི་དྲུང་དུ་རང་ཉིད་ཀྱི་གཙུག་ཕུད་བཅད་པ་ལྷ་རྣམས་་་་་
ཀྱིས་གདན་དྲངས་ནས་དེར་མཆོད་རྟེན་བརྩིགས་སོ། །གནས་གཙང་མའི་ལྷས་
མངོན་པར་སྤྲུལ་ནས་གོས་ངུར་སྨྲིག་ཕུལ་ཏེ། ཀ་ཤི་ཀའི་ན་བཟའ་བླངས་ཏེ་ལྷ་
ཡུལ་དུ་སོང་ངོ་། །དེ་འདུན་པས་མཐོང་ནས་མཆོད་རྟེན་བརྩིགས་སོ། །དེར་བྱང་
• 99 •



ཆུབ་སེམས་དཔའི་རབ་དུ་བྱུང་སྟེ་གཙུག་ཕུད་བཅད། གོས་ངུར་སྨྲིག་བསྒོས་པ་
ན་གཞོན་ནུ་དོན་ཐམས་ཅད་གྲུབ་པ་རབ་ཏུ་བྱུང་ངོ༌། །ཞེས་པའི་སྒྲ་འོག་མིན་་་
གྱི་བར་དུ་གྲགས་སོ། །
བདུན་པ་དཀའ་བ་སྤྱད་པ་ནི། དེ་ལྟར་རབ་ཏུ་བྱུང་མ་ཐག་ཏུ་ཡངས་པ་་
ཅན་དུ་སྒྱུ་རྩལ་ཤེས་རིང་ཕུར་གྱི་སློབ་མའི་ཚོགས་སུམ་བརྒྱ་ལ་ཅི་ཡང་མེད་པའི་
སྐྱེ་མཆེད་སྟོན་པའི་དྲུང་དུ་བྱོན་ཏེ་སློབ་མར་ཁས་བླངས་ནས་བསླབས་པས། ཅི་
ཡང་མེད་པའི་སེམས་མངོན་དུ་གྱུར་ནས་སློབ་དཔོན་དང་མཉམ་པར་གྱུར་ཏོ། །
དེ་ནས་ཆོས་འདི་ངེས་པར་འབྱུང་བར་མི་འགྱུར་གྱིས་དེ་བས་ལྷག་པ་ཞིག་་་་་་
བཙལ་བར་བྱའོ་དགོངས་ནས་རིམ་གྱིས་མ་གྷ ་རྡར་བྱོན་ཏེ་རི་སྐྱ་བོར་ཞུགས་སོ། །
དེ་ནས་ཆུ་གྲོན་ཅན་གྱི་སྒོ་ནས་རྒྱལ་པོའི་ཁབ་ཏུ་བྱོན་པ་ན་གྲོང་ཁྱེར་པ་རྣམས་
དང་རྒྱལ་པོ་གཟུགས་ཅན་སྙིང་པོ་ཤིན་ཏུ་དད་དེ་རྒྱལ་སྲིད་ཀྱི་ཆ་ཤས་ཕུལ་ཡང་
མ་བཞེས་པར། རིག་བྱེད་ཀྱི་བུ་ལྷག་སྤྱོད་སློབ་མ་བདུན་བརྒྱ་ལ་སྲིད་རྩེའི་་་་་
སེམས་སྟོན་པ་གཟིགས་ནས་བདག་འདི་ལྟ་བུའི་བརྟུལ་ཞུགས་དང་དཀའ་ཐུབ་
བརྩམས་ནས་ཁྱད་པར་དུ་འཕགས་པའི་འདུ་ཤེས་སྐྱེད་ཅིང་ཟག་བཅས་ཀྱི་་་་་
བསམ་གཏན་སུན་ཕྱུང་ངོ་དགོངས་ཏེ། དེའི་སློབ་མར་ཁས་བླངས་པས་མྱུར་དུ་
སྲིད་རྩེའི་སེམས་ཁོང་དུ་ཆུད་ཅིང་སྔར་བཞིན་འདི་ནི་མྱང་འདས་སུ་འགྱུར་བ་
མ་ཡིན་ནོ། །ཞེས་སུན་ཕྱུང་སྟེ་སོང་ངོ༌། །དེའི་ཚེ་ལྔ་སྡེ་ཡང་བྱང་ཆུབ་སེམས་་་
དཔའི་རྗེས་སུ་འབྲངས་ཏེ་རིམ་གྱི་རི་ག་ཡ་གོ་རིའི་རྩེ་མོར་སྔར་མ་ཤེས་པའི་་་་
དཔེ་གསུམ་མངོན་དུ་གྱུར་ཏེ་ཆུ་བོ་ནི་རཉྫ་ནའི་འགྲམ་དུ་བྱོན་ནས། བདག་་་་
• 100 •



སྙིགས་མ་ལྔའི་དུས་ན་དམན་པ་ལ་མོས་པ་བརྟུལ་ཞུགས་ངན་པས་དག་པར་་་་
འཛིན་པ་སུན་དབྱུང་བའི་ཕྱིར་བརྟུལ་ཞུགས་དང་དཀའ་ཐུབ་བརྩམ་མོ་་་་་་་
དགོངས་ནས་ལོ་དྲུག་ཏུ་མཁའ་ཁྱབ་ཀྱི་ཏིང་ངེ་འཛིན་ལ་མཉམ་པར་བཞག་སྟེ་
ཏིལ་འབྲུ་གཅིག་དང་། རྒྱ་ཤུག་གི་འབྲུ་གཅིག་དང་། འབྲས་ས་ལུ་གཅིག་གིས་་
འཚོ་ཞིང་བཞུགས་སོ། །དེའི་ཚེ་ལྷའི་བུ་འགའ་ཞིག་གིས་ལྷ་མོ་སྒྱུ་འཕྲུལ་མ་ལ་་་
གཞོན་ནུ་དོན་གྲུབ་ཤིའོ་ཞེས་བརྗོད་པ་ན་ལྷ་མོས་འོངས་ནས་དེའི་ལུས་ཤི་ཤིང་
སྐམ་པ་ལྟར་མཐོང་ནས། བལྟམ་མ་ཐག་ཏུ་ངའི་སྐྱེ་བའི་ཐ་མ་འདི་ཡིན་ནོ་ཞེས་
པའི་དམ་བཅའ་དང་། དྲང་སྲོང་ནག་པོའི་ལུང་བསྟན་ཡང་ཉམས་སོ་ཞེས་སྨྲེ་་
སྔགས་སྟོན་པ་ན། བྱང་ཆུབ་སེམས་དཔས། ཉི་ཟླ་སྐར་ཚོགས་ས་ལ་ལྷུང་གྱུར་་་་
སྲིད། །སོ་སོའི་སྐྱེ་བོ་ཡིན་ཡང་ང་མི་འཆི། །དེ་ཕྱིར་འདི་ལ་མྱ་ངན་ཁྱེད་མ་བྱེད། །
རིང་པོར་མི་ཐོགས་བྱང་ཆུབ་སངས་རྒྱས་ཐོབ། །ཞེས་སྨྲས་པས་དགའ་སྟེ་རང་་
གནས་སུ་སོང་ངོ༌། །བ་ལང་རྫི་བོ་རྣམས་ཀྱིས་རྩེད་མོའི་ཆེད་དུ་རྣ་བར་ཤིང་བལ་
བཅུག་ནས་སྣར་འབྱིན་པ་སོགས་བྱེད་ཅིང་། བདུད་ཀྱིས་སྲོག་གཅེས་པར་་་་་
གཟུང་ཞིག །ཅེས་པ་ལ་སོགས་པས་གླགས་བཙལ་ནས་མ་རྙེད་དོ། །དེ་ནས་བྱང་
ཆུབ་སེམས་དཔས་དཀའ་ཐུབ་ཀྱི་གྲོལ་བར་བལྟ་བ་དགག་པའི་སླད་དུ། ཟས་་་
རགས་པ་གསོལ་ནས་བྱང་ཆུབ་སྙིང་པོར་འགྲོའོ་ཞེས་བརྗོད་པས་ལྔ་སྡེ་མ་དད་
ནས་ཝ་ར་ཎ་སིར་སོང་ངོ་། །དེ་ནས་གནས་གཙང་མའི་ལྷས་གོས་ངུར་སྨྲིག་ཕུལ་
བ་བཞེས་ཏེ་སྤྱོད་ཡུལ་གྱི་གྲོང་ཁྱེར་དུ་ཞུགས་སོ། །དེར་ལྷས་སྦྲན་ཏེ་ལེགས་སྐྱེས་
མས་བ་སྟོང་གི་འོ་མ་ལན་བདུན་དུ་ཉིང་ཁུར་བྱས་པ་དང༌། འབྲས་དང་འབྲུ་་་
• 101 •



གསར་པ་བླུག་སྟེ་བཙོས་པས་དེའི་ནང་དུ་དཔལ་གྱི་བེའུ་ལ་སོགས་པའི་བཀྲ་་་་
ཤིས་པའི་ལྟས་སྣང་བས་དགའ་སྟེ་བྱང་ཆུབ་སེམས་དཔའ་མགྲོན་དུ་བོས་ནས་་་
འོ་ཐུག་སྦྲང་རྩི་ཅན་གྱི་གསེར་སྣོད་བཀང་ནས་ཕུལ་བ་བླངས་ཏེ། ནི་རཉྫ ་་་
འགྲམ་དུ་ཁྲུས་མཛད་པ་ན་ཁྲུས་ཆུ་ལྷས་ཁྱེར། དབུ་སྐྲ་དང་ཨག་ཚོམས་ལེགས་་
སྐྱེས་མས་ཁྱེར་སོང་། དེར་ཆུ་དེའི་ཀླུ་མོས་ཕུལ་བའི་སེང་གེའི་ཁྲི་ལ་བཞུགས་ཏེ་
འོ་ཐུག་གསོལ་ནས་གསེར་སྣོད་ཆུ་བོར་ཀླུས་ཁྱེར་བ་བརྒྱ་བྱིན་གྱིས་བླངས་ནས་
སུམ་ཅུ་རྩ་གསུམ་དུ་སྣོད་ཀྱི་དུས་སྟོན་བྱེད་དོ། །
བརྒྱད་པ་བྱང་ཆུབ་ཀྱི་ཤིང་དྲུང་དུ་གཤེགས་པའི་ཚུལ་ནི། བྱང་ཆུབ་་་་་
སེམས་དཔའི་སྐུ་གསེར་གྱི་སྟན་ལ་ཕྱིས་པ་ལྟར་གྱུར་ནས་བདུད་ལས་རྒྱལ་བའི་
ཕྱིར་བྱང་ཆུབ་ཀྱི་ཤིང་དྲུང་དུ་སྐྱེས་བུ་ཆེན་པོའི་སྟོབས་ཀྱིས་ཆས་སོ། །དེ་ནས་་་་་
ལམ་དུ་རྩ་འཚོང་བཀྲ་ཤིས་ལ་རྩ་བླངས་ནས་བྱང་ཆུབ་ཀྱི་ཤིང་ལ་ལན་གསུམ་་་
སྐོར་ཏེ། རྩའི་རྩེ་མོ་ནང་དུ་བསྟན་པའི་སྟན་ལ་ཤར་ཕྱོགས་སུ་བལྟས་ཏེ་ལུས་་་་
དྲང་པོར་སྲངས་དྲན་པ་མངོན་དུ་བཏང་ནས། སྟན་འདིར་བདག་གི་ལུས་འདི་
སྐམས་ཀྱང་རུང་། པགས་པ་རུས་པ་ཤ་རྣམས་ཞིག་ཀྱང་རུང་། བསྐལ་མང་རྙེད་
དཀའི་བྱང་ཆུབ་མ་ཐོབ་པར། སྟན་འདི་ལས་ནི་ལུས་བསྐྱོད་མི་བྱའོ། །ཞེས་དམ་
བཅས་པ་ན། སྟོང་གསུམ་གྱི་བདག་པོ་ཚངས་པ་དབང་སྒྱུར་འཁོར་དང་བཅས་
པ་དང་། བྱང་ཆུབ་སེམས་དཔའ་དཔག་ཏུ་མེད་པས་མཆོད་ཅིང་བསྲུང་བའི་་་
ཕྱིར་ཕྱོགས་སུ་འཁོད་དོ། །
དགུ་པ་བདུད་བཏུལ་བའི་ཚུལ་ནི། དེའི་ཚེ་བདུད་ལ་མ་སྦྲན་པར་འཚང་
• 102 •



རྒྱ་བར་མི་རིགས་སོ་སྙམ་ཏེ་སྨིན་འཚམས་ནས་བདུད་ཀྱི་དཀྱིལ་འཁོར་ཐམས་་
ཅད་འཇོམས་པར་བྱེད་པ་ཞེས་བྱ་བའི་འོད་ཟེར་བཀྱེ་བས་བདུད་ཀྱི་གནས་་་་་
ཐམས་ཅད་གཡོས་ཏེ་མོག་མོག་པོར་གྱུར་པ་ན། བདུད་སྡིག་ཅན་ལ་རང་གནས་
མུན་པས་ཁྱབ་པ་སོགས་ལྟས་སོ་གཉིས་རྨིས་ཤིང་། སེམས་ཅན་ཤིན་ཏུ་དག་པ་
བསྐལ་མང་སྤྱོད་སྤྱད་པ། །ཟས་གཙང་སྲས་པོས་རྒྱལ་སྲིད་དག་ནི་རབ་སྤངས་ཏེ། །
ཕན་བྱེད་དེ་ནི་བདུད་རྩི་མངོན་པར་འདོད་པས་བྱུང་། །བྱང་ཆུབ་ཤིང་དྲུང་དེ་
རིང་འོངས་ཀྱི་སྒྲིམ་པར་གྱིས། ཞེས་པའི་སྒྲ་བྱུང་བས་འཁོར་ལ་སྦྲན་ཏེ། བུ་དེད་
དཔོན་གྱིས་བཟློག་ཀྱང་མ་ཉན་པར། །གནོད་སྦྱིན་གྲུལ་བུམ་ལྟོ་འཕྱེ་ཆེན་པོའི་
གཟུགས། །སྲིན་བུ་ཡི་དྭགས་ཤ་ཟའི་གཟུགས་དང་བཅས། །འཇིག་རྟེན་མི་སྡུག་
དྲག་གཟུགས་ཇི་སྙེད་པ། །ཐམས་ཅད་རྒྱུ་ཡིས་དེར་ནི་སྤྲུལ་པ་བྱ། །ཞེས་སྦྲན་་་་
ནས་བྱང་ཆུབ་སེམས་དཔའི་གཡས་ནས་དགའ་བའི་ཚུལ་གྱིས་བཟློག་གོ། ། །
གཡོན་ནས་མི་དགའ་བ་རྣམས་ཀྱི་བསྐུལ་ཞིང་མཚོན་ཆའི་ཆར་ཆེན་པོ་ཕབ་པ་
ཐམས་ཅད་མེ་ཏོག་ཏུ་གྱུར་ཏོ། །དེའི་ཚེ་བདུད་ཀྱིས་ཁྱོད་ཀྱི་བསོད་ནམས་དེ་་་
ཙམ་གྱིས་ཐར་པ་ག་ལ་ཐོབ་ཅེས་སྨྲས་པ་ལ། བྱང་ཆུབ་སེམས་དཔའ་ཁྱོད་ཀྱིས་
གཏན་པ་མེད་པའི་མཆོད་སྦྱིན་གཅིག་བྱས་པས་འདོད་པའི་དབང་ཕྱུག་ཏུ་གྱུར་
པ་ཡིན་མོད། ངས་གཏན་པ་མེད་པའི་མཆོད་སྦྱིན་དུ་མ་ཞིག་བྱས་པས་སོ། །
ཞེས་བརྗོད་པས་ན། སྔོན་ཆད་ཁོ་བོས་མཆོད་སྦྱིན་ཁ་ན་མ་ཐོ་བ། གཏན་པ་་་་
མེད་པ་བྱས་པས་ཁྱེད་འདིར་དཔང་དུ་ཡོད། །ཁྱོད་ལ་འདིར་ནི་དཔང་པོ་གང་
ཡང་ཡོད་མིན་པས། །སྨྲས་ཀྱང་ཕན་པ་ཅི་ཡོད་ཁྱོད་ནི་ཕམ་པར་འགྱུར། །ཞེས་
• 103，



པ་ལ་བྱང་ཆུབ་སེམས་དཔས། ས་ནི་འགྲོ་བ་ཀུན་གྱི་གནས་ཡིན་ཏེ། །རྒྱུ་དང་མི་
རྒྱུ་གནས་ཤིང་ཉེ་འཁོན་མེད། །འདི་ནི་བདག་གི་དཔང་སྟེ་བདག་རྫུན་མེད། །
འདི་ལ་ཁྱོད་ནི་བདག་གི་དཔང་བྱོས་ཤིག །ཅེས་གསུངས་པ་ན། ས་གཡོས་ཤིང་
ལྷ་མོ་ལུས་ཕྱེད་ཐོན་ནས་ཐལ་མོ་སྦྱར་ཏེ་སྐྱེས་བུ་ཆེན་པོ་དེ་དེ་བཞིན་ནོ་འོན་ཏེ་
ཁྱོད་ཉིད་ལྷ་དང་བཅས་པའི་དཔང་པོ་ལགས་སོ་ཞེས་གསོལ་བ་ལས། གཡོན་་་་
ཅན་དཔུང་བཅས་སྒྲ་དེ་ཐོས་ནས་ནི། །ནགས་སུ་སེང་གེ་སྒྲ་གྲགས་ཝས་ཐོས་་་་
དང༌། །བྱ་རོག་རྡོ་འཕངས་མོད་ལ་བྱེར་བ་བཞིན། །དངངས་སྐྲག་སྙིང་གས་་་
ཐམས་ཅད་རབ་ཏུ་བྱེར། །ཞེས་པ་ལྟར་རོ། ། །
བཅུ་པ་སངས་རྒྱས་ཚུལ་ནི། དེ་ནས་བྱང་ཆུབ་སེམས་དཔའི་བསམ་གཏན་
བཞི་དང་རིག་པ་གསུམ་བསྐྱེད་ནས་ནམ་གྱི་ཆ་སྨད་སྐྱ་རེངས་འཆར་ཀ་རྔ་་་་་་
བརྡུང་བའི་ཚོད་ཙམ་ན་རྟེན་ཅིང་འབྲེལ་བར་འབྱུང་བ་བཅུ་གཉིས་དང་བདེན་
བཞི་ཤེས་ནས་སྐད་ཅིག་གཅིག་དང་ལྡན་པའི་ཤེས་རབ་ཀྱིས་མངོན་པར་སངས་
རྒྱས་སོ། །དེའི་ཚེ་ཤིང་ཏཱ་ལ་བདུན་ཙམ་དུ་འཕགས་ནས་ལམ་གྱི་རྒྱུད་ནི་འཆད་
དོ་ཞེས་བྱ་བ་ལ་སོགས་པ་ཆེད་དུ་བརྗོད་པ་བརྗོད་པས་ས་གཡོས་ཤིང་འཇིག་་་
རྟེན་ཐམས་ཅད་སྣང་བར་བྱས། ལྷ་རྣམས་ཀྱིས་ཡང་ནས་ཡང་དུ་མཆོད།
ཕྱོགས་བཅུའི་སངས་རྒྱས་རྣམས་ཀྱི་ཕྱག་བརྐྱང་སྟེ། །བདག་ཅག་ཇི་ལྟར་བྱང་་་
ཆུབ་ཐོབ་པར་ཁྱོད་སངས་རྒྱས། །དཔེར་ན་མར་དང་མར་གྱི་ཉིང་ཁུ་མཚུངས་་
འདྲ་ཞིང་། །ཞེས་པ་དང་། སྟོན་པས་ཀྱང་བདུད་བཅོམ་ནས་ནི་བྱང་ཆུབ་མྱུར་
དུ་རེག་པར་གྱུར། །མྱ་ངན་ལས་འདས་ཞི་བ་བསིལ་བའི་དངོས་པོ་ཐོབ། །ཅེས་
• 104 •



བརྗོད་ནས། སྐྱིལ་ཀྲུང་མ་ཞིག་པར་ཞག་བདུན་བྱང་ཆུབ་ཀྱི་ཤིང་ལ་གཟིགས་སོ། །
བདུན་ཕྲག་གཉིས་པ་ལ་སྟོང་གསུམ་རྒྱང་རིང་དུ་འཆག་གོ། །གསུམ་པ་ལ་བྱང་
ཆུབ་ཀྱི་སྙིང་པོ་ལ་སྤྱན་མི་འཛུམ་པར་གཟིགས་སོ། །བཞི་པ་ལ་ཤར་ནུབ་ཀྱི་བར་
དུ་རྒྱང་རིང་པོར་འཆག་གོ། །དེར་བདུད་ཀྱི་སླར་ཡང་མྱ་ངན་ལས་འདའ་བར་
གསོལ་བ་ན་སེམས་ཅན་གྱི་དོན་མ་ཟིན་བར་དུ་མྱ་ངན་ལས་མི་འདའ་བར་ཞལ་
གྱིས་བཞེས་སོ། །བདུན་ཕྲག་ལྔ་པ་ལ་ཡུལ་ངན་བྱུང་བས་ཀླུ་བཏང་བཟུང་གི་་་
གནས་སུ་བཞུགས་སོ། །དྲུག་པ་ལ་ནྱ་གྲོ་དྷ ར་བཞུད་ནས་ཀུན་ཏུ་རྒྱུ་རྣམས་ལ།
ཆོས་ཐོས་པ་དང་མང་མཐོང་དང་། དབེན་པར་དགའ་བ་བདེ་བ་ཡིན། །སྲོག་་་
ཆགས་འབྱུང་པོ་རྣམས་ལ་གདམས། །གནོད་པར་མི་བྱེད་འཇིག་རྟེན་བདེ། །
ཞེས་གསུངས་སོ། །བདུད་ཕྲག་བདུན་པ་ལ་ཤིང་ནྱ་གྲོ་དྷར་འཚོང་པ་ག་གོན་་་་
དང་བཟང་པོས་སྦྲང་རྩི་དང་སྐྱོ་མ་དང་བུ་རམ་ཤིང་བཤུས་དག་ཕུལ་བ་ལ།
ལག་པས་བླངས་ན་མ་ལེགས་ཀྱིས་སྔོན་གྱི་སངས་རྒྱས་རྣམས་ཀྱིས་སྣོད་ཇི་ལྟར་
བཞེས་མཉམ་པ་ན། རྒྱལ་ཆེན་བཞིས་གསེར་ལ་སོགས་པའི་ལྷུང་བཟེད་ཕུལ་བ་
མ་བཞེས་པར། རྣམ་སྲས་ལ་སྔོན་པོའི་རིས་ཀྱི་ལྷས་བྱིན་པའི་རྡོའི་ལྷུང་བཟེད་
བཞི་ཡོད་པ་རེ་རེ་བཟུང་སྟེ་མེ་ཏོག་གིས་བཀང་ནས་ཕུལ་བ་གཅིག་ཏུ་བྱིན་གྱིས་
བརླབས་ནས་བཞེས། སླར་ག་གོན་དང་བཟང་པོས་བ་སྟོང་གི་འོ་མའི་ཉིང་ཁུའི་
སྤྲིས་མ་བཞོས་ཏེ་རིན་པོ་ཆེའི་གཞོང་པར་བླུག་ནས་ཕུལ་བ་གསོལ་ནས་གཞོང་
པ་དོར་བ་ཚངས་པས་ཁྱེར་རོ། །ལྷ་ཡི་བཀྲ་ཤིས་དོན་འགྲུབ་ཅིང་། །ཕྱོགས་་་་་
རྣམས་བཀྲ་ཤིས་བྱེད་པ་དེས། །ཁྱོད་ཀྱི་དོན་རྣམས་འགྲུབ་གྱུར་འདིས། །ཐམས་
• 105 •



ཅད་མྱུར་དུ་མཐུན་པར་ཤོག །ཅེས་བརྗོད་ནས། སྦྲང་རྩི་འབྱུང་བ་ཅེས་བྱ་བའི་
རྒྱལ་བར་ལུང་བསྟན་ཏོ། །དེ་ནས་ཐུགས་ལས་ཆུང་ངུར་བཞུགས་ཏེ། ཟབ་ཅིང་
རྡུལ་བྲལ་འོད་གསལ་འདུས་མ་བྱས། །བདུད་རྩིའི་ཆོས་འདི་བདག་གིས་ཐོབ་་་
པར་གྱུར། །བདག་གིས་བསྟན་ཀྱང་གཞན་གྱི་མི་ཤེས་ཏེ། །མི་སྨྲ་ནགས་འདབ་་
གནས་པར་བྱའོ་སྙམ། །ཞེས་དགོངས་ཏེ་འོན་ཀྱང་སྐྱེ་བོ་འདི་དག་ཚངས་ལ་་་
དད་པ་སྟེ། དེ་ཡིས་གསོལ་བ་བཏབ་ན་འཁོར་ལོ་བསྐོར། སྙམ་སྟེ་འོད་བཀྱེ་་་་
བས་ཚངས་པ་གཙུག་ཕུད་ཅན་གྱི་གྲོགས་སྦྲན་ཏེ། ཚངས་པ་འབུམ་ཕྲག་དྲུག་་་
ཅུ་རྩ་བརྒྱད་དང་བཅས་པས་ཐལ་མོ་སྦྱར་ཏེ་ཆོས་ཀྱི་འཁོར་ལོ་བསྐོར་བར་་་་་་་
གསོལ་བ་བཏབ་བོ། །དེར་ཅང་མི་གསུང་བར་ཐུགས་ལས་ཆུང་བ་ན་བརྒྱ་བྱིན་
ཡང་སྦྲན་ཏེ་བསྐུལ་བས་ཞལ་གྱིས་བཞེས་སོ། །དེར་བྱང་ཆུབ་ཤིང་གི་ལྷ་ཆོས་་་་
སྲེད་ཀྱི་སྟོན་པ་ཆོས་འཁོར་གང་དུ་བསྐོར། ཝ་ར་ཎཱ་སིར་རོ། །དེ་ནི་སྐྱེ་བོ་ཉུང་
ཞིང་གྲིབ་མ་ཆུང་བས་གཞན་དུ་རིགས་སོ། །བཀའ་སྩལ་པ། བཞིན་བཟང་དག་
དེ་སྐད་མ་ཟེར་ཅིག་ཅེས་གསུངས་ནས་གཤེགས་སོ། །ཐོག་མར་གདུལ་སླ་བ་སུ་
ལ་ཆོས་བསྟན་དགོངས་པ་ན་ལྷག་སྤྱོད་འདས་ནས་ཞག་བདུན་ལོན། རིང་ཕུར་
འདས་ནས་ཞག་གསུམ་ལོན་པར་རིག་ནས་ལྔ་སྡེ་ལ་བསྟན་པར་བཞེད་དོ། །དེ་
ནས་མ་ག་དྷ ་དང་གསལ་ལྡན་ནས་རིམ་གྱི་བྱང་དུ་ག་ཡ་གོ་རི་དང་། སྟེང་རྒྱས་
དང་ཚན་ད་ལར་དང་གྲོང་ཁྱེར་ཁ་ལོ་བསྒྱུར་བརྒྱུད་ནས་གངྒཱའི་འགྲམ་དུ་བྱོན་
ཏོ། །མཉན་པས་གྲུ་བླ་བཙད་པས་མེད་གསུངས་ནས་ནམ་མཁའ་ལ་གཤེགས་སོ། །།
རྒྱལ་པོ་གཟུགས་ཅན་སྙིང་པོས་ཐོས་ནས་ཕྱིན་ཆད་རབ་ཏུ་བྱུང་བ་ལ་གྲུ་བཙས་
• 1 06 •



མི་འདོད་པར་བྱས་སོ། །དེ་ནས་ཝ་ར་ཎ་སིར་བསོད་སྙོམས་བཞེས་ཏེ་ཟས་ཀྱི་བྱ་
བ་བྱས་ནས་དྲང་སྲོང་ལྷུང་བར་གཤེགས་སོ། །ལྔ་སྡེས་སྟོན་པ་བྱོན་པ་མཐོང་་་་
ནས་འོག་ཁྲིམས་བཅས་ཀྱང་མ་བཟོད་ནས་བཀུར་སྟི་གྱ་ནོམས་པ་བྱས་སོ། །
དེར་གདན་ལ་བཞུགས་ནས་ལྔ་སྡེ་མགུ་བར་བྱ་བའི་གཏམ་མང་པོ་མཛད་དོ། །
ལྔ་སྡེས་ཚེ་དང་ལྡན་པ་གོའུ་ཏ་མ་དབང་པོ་གསལ་ལ་པགས་པ་ནི་ཡོངས་སུ་་་་
དག་ན་ཡེ་ཤེས་མཐོང་བའི་ཁྱད་པར་མངོན་དུ་མཛད་དམ། བཀའ་སྩལ་པ།
ཁྱེད་དེ་བཞིན་གཤེགས་པ་ལ་ཚེ་དང་ལྡན་པ་མ་ཟེར་ཅིག །ཡུན་རིང་པོ་མི་བདེ་
བར་གྱུར་ཏ་རེ་ངས་ནི་བདུད་རྩི་ཐོབ་པོ་སངས་རྒྱས་སོ། །ཐམས་ཅད་མཁྱེན་་་
པའོ། །ཁྱེད་ཅག་གིས་འོག་ཁྲིམས་མ་བཅས་སམ་ཞེས་གསུངས་པས། དེ་རྣམས་
དགེ་སློང་དུ་གྱུར་ནས་ཞབས་ལ་བཏུགས་ཉེས་པ་བཤགས་ནས་མགུ་བ་བསྐྱེད་
པར་བྱེད་དོ། །
བཅུ་གཅིག་པ་ཆོས་ཀྱི་འཁོར་ལོ་བསྐོར་ཚུལ་ནི། སྟོན་པས་སྐུ་བསིལ་ཏེ་་་་
ཆོས་འཁོར་གང་དུ་བསྐོར་སྙམ་པ་ན་ཕྱོགས་དེར་རིན་པོ་ཆེའི་ཁྲི་སྟོང་བྱུང་བའི་
གསུམ་ལ་བསྐོར་བ་བྱས་ཏེ་བཞི་པ་ལ་བཞུགས་ཤིང་འོད་ཀྱིས་སྟོང་གསུམ་སྣང་
བར་གྱུར་པས། ས་གཡོས་ཏེ་སེམས་ཅན་རྣམས་དག་པར་བྱས་སོ། །དེ་ནས་་་་་་
ཚངས་པ་དང་བརྒྱ་བྱིན་གཙོ་བོར་གྱུར་པའི་ལྷ་རྣམས་ཀྱིས་གསེར་གྱི་འཁོར་ལོ་
རྩིབས་སྟོང་དང་ལྡན་པ་ཕུལ་ནས་ཆོས་འཁོར་བསྐོར་བར་གསོལ་བ་ན། ནམ་གྱི་
ཆ་སྟོད་ལ་ཅང་མི་གསུང་བ་དང་། གུང་ཐུན་ལ་ཡང་དག་པར་འཕགས་པའི་་་་
གཏམ་དང་། ཆ་སྨད་ལ་ལྔ་སྡེ་ལ་བཀའ་སྩལ་པ། དགེ་སློང་དག་མཐའ་གཉིས་པོ་
• 107 •



འདི་དག་ནི་རབ་ཏུ་བྱུང་བའི་འཇུག་པར་བྱ་བ་མ་ཡིན་ཏེ། འདོད་པ་བསོད་་་་
སྙོམས་དང་ངལ་ཞིང་དུབ་པའི་མཐའ་འོ། །མཐའ་གཉིས་སྤངས་ནས་དབུ་མའི་
ལམ་གྱི་དེ་བཞིན་གཤེགས་པ་ཆོས་སྟོན་ཏེ། འདི་ལྟ་སྟེ། འཕགས་པའི་ལམ་ཡན་
ལག་བརྒྱད་དོ། །དགེ་སློང་དག་འདི་ནི་བདེན་པ་བཞི་སྟེ། སྡུག་བསྔལ་གྱི་བདེན་
པ་དང་། ཀུན་འབྱུང་གི་བདེན་པ་དང་། འགོག་པའི་བདེན་པ་དང་། ལམ་གྱི་་
བདེན་པའོ། །ཞེས་བྱ་བ་ལ་སོགས་པས། དང་པོ་སྡུག་བསྔལ་ནི་ཡོངས་སུ་ཤེས་་
པར་བྱའོ། །ཀུན་འབྱུང་ནི་སྤང་བར་བྱའོ། །འགོག་པ་ནི་སྔོན་དུ་བྱའོ། །ལམ་ནི་
སྒོམ་པར་བྱའོ། །ཞེས་སོགས་ཀྱི་གཉིས་པ་དང་། སྡུག་བསྔལ་ཡོངས་སུ་ཤེས་སོ། །
ཀུན་འབྱུང་སྤངས་སོ། །འགོག་པ་མངོན་དུ་གྱུར་ཏོ། །ལམ་སྒོམས་སོ་ཞེས་སོགས་
ཀྱི་གསུམ་པ་སྟེ། བདེན་བཞི་ལན་གསུམ་འདས་ནས་རྣམ་པ་བཅུ་གཉིས་ཀྱི།
ཆོས་ཀྱི་འཁོར་ལོ་བསྐོར་བས། ལྔ་སྡེ་ལ་སོགས་པ་རྣམས་ཀྱིས་བདེན་པ་མངོན་་
དུ་བྱས་ནས། དེ་ལྟར་རྣམ་པ་བཅུ་གཉིས་ཀྱི་ཆོས་ཀྱི་འཁོར་ལོ་རབ་བསྐོར་བས།
ཀོའུ་དི་ནྱས་ཀུན་ཤེས་ཏེ། དཀོན་མཆོག་གསུམ་ནི་རབ་ཏུ་གྲུབ། །ཅེས་སོ་དེ་ནི་
ཐེག་པ་ཆུང་ངུའི་རིགས་ཅན་གྱི་ལམ་གྱི་དམིགས་པ་གང་ཟག་གི་བདག་མེད་པ་
གཙོ་བོར་སྟོན་པ་འཁོར་ལོ་དང་པོ་ཞེས་བྱ་སྟེ། དང་པོ་ནས་སྟོང་པ་ཉིད་བསྟན་
ན་སྐྲག་པར་འགྱུར་དུ་དོགས་ནས་རྣམ་རིག་སྨྲ་བ་རྣམས་ཀྱི་ལམ་གྱི་དམིགས་པ་
ཚོང་པ་ལམ་དུབ་པ་རྣམས་ལ་འབྲོག་དགོན་པར་གྲོང་ཁྱེར་དུ་སྤྲུལ་བ་ལྟ་བུའོ། །
དེ་ནས་བྱང་ཆུབ་སེམས་དཔའ་བློ་གྲོས་ཟབ་ཅིང་ཡངས་པ་རྣམས་ལ་ཕྱིར་མི་་་་
ལྡོག་པ་ཆོས་ཀྱི་དབྱིངས་ཚུལ་གཅིག་ཏུ་སྟོན་པའི་བཀའ་བར་པ་མཚན་ཉིད་་་་
• 1 08 •



མེད་པའི་ཆོས་ཀྱི་འཁོར་ལོ་གསུངས་སོ། །དེ་ནས་ཐེག་པ་ཐམས་ཅད་ལ་ཡང་་་་
དག་པར་ཞུགས་པ་རྣམས་ལ་དོན་དམ་རྣམ་པར་ངེས་པ་ཐ་མ་ལེགས་པར་རྣམ་
པར་ཕྱེ་བའི་ཆོས་ཀྱི་འཁོར་ལོ་བསྐོར་བར་མཛད་དོ། །དེ་ལྟར་ཡང་མདོ་སྡེ་་་་
དགོངས་པ་ངེས་པར་འགྲེལ་བ་ལས་དེ་ནས་བཅོམ་ལྡན་འདས་ལ་དོན་དམ་་་་
ཡང་དག་འཕགས་ཀྱིས་འདི་སྐད་ཅེས་གསོལ་ཏོ། །བཅོམ་ལྡན་འདས་ཀྱི་དང་་་་
པོར་ཡུལ་ཝ་ར་ཎ་སིར་དྲང་སྲོང་ལྷུང་བ་རི་དྭགས་ཀྱི་ནགས་སུ་ཉན་ཐོས་ཀྱི་་་་་
ཐེག་པ་ལ་ཡང་དག་པར་ཞུགས་པ་རྣམས་ལ་འཕགས་པའི་བདེན་པ་བཞིའི་་་
རྣམ་པར་བསྟན་པས་ཆོས་ཀྱི་འཁོར་ལོ་ངོ་མཚར་རྨད་དུ་བྱུང་བ། སྔོན་ལྷ་་་་
གྱུར་པའམ་མིར་གྱུར་པ་སུས་ཀྱང་ཆོས་དང་མཐུན་པ་མ་བསྐོར་བ་གཅིག་རབ་
ཏུ་བསྐོར་ཏེ། བཅོམ་ལྡན་འདས་ཀྱི་ཆོས་ཀྱི་འཁོར་ལོ་བསྐོར་བ་དེའང་བླ་ན་་་་་
མཆིས་པ། སྐབས་མཆིས་པ། དྲང་བའི་དོན་རྩོད་པའི་གཞིའི་གནས་སུ་གྱུར་པ་
ལགས་ལ། བཅོམ་ལྡན་འདས་ཀྱི་ཆོས་རྣམས་ཀྱི་ངོ་བོ་མ་མཆིས་པ་ཉིད་ལས་་་་་
བརྩམས་ཏེ། སྐྱེ་བ་མ་མཆིས་པ་དང་། འགག་པ་མ་མཆིས་པ་དང་། གཟོད་མ་་
ནས་ཞི་བ་དང་། རང་བཞིན་གྱི་ཡོངས་སུ་མྱ་ངན་ལས་འདའ་བ་ཉིད་ལས་་་་་
བརྩམས་ནས་ཐེག་པ་ཆེན་པོ་ལ་ཡང་དག་པར་རབ་ཏུ་ཞུགས་པ་རྣམས་ལ་སྟོང་
པ་ཉིད་སྨོས་པའི་རྣམ་པས་ངོ་མཚར་རྨད་དུ་བྱུང་བའི་ཆོས་ཀྱི་འཁོར་ལོ་གཉིས་
པ་བསྐོར་ཏེ། བཅོམ་ལྡན་འདས་ཀྱིས་ཆོས་ཀྱི་འཁོར་ལོ་བསྐོར་བ་དེ་ཡང་བླ་ན་
མཆིས་པ། སྐབས་མཆིས་པ། དྲང་བའི་དོན། རྩོད་པའི་གཞིའི་གནས་སུ་གྱུར་པ་
ལགས་ཀྱི། བཅོམ་ལྡན་འདས་ཀྱི་ཆོས་རྣམས་ཀྱི་ངོ་བོ་ཉིད་མ་མཆིས་པ་ལ་་་་་་
• 109 •



བརྩམས་ཏེ། སྐྱེ་བ་མ་མཆིས་པ་དང་། འགག་པ་མ་མཆིས་པ་དང་། གཟོད་མ་་་
ནས་ཞི་བ་དང་། རང་བཞིན་གྱི་ཡོངས་སུ་མྱ་ངན་ལས་འདའ་བ་ཉིད་ལས་་་་་་
བརྩམས་ནས་ཐེག་པ་ཐམས་ཅད་ལ་ཡང་དག་པར་ཞུགས་པ་རྣམས་ལ་ལེགས་་
པར་རྣམ་པར་ཕྱེ་བ་དང་ལྡན་པ་ཤིན་ཏུ་ངོ་མཚར་རྨད་དུ་བྱུང་བའི་ཆོས་ཀྱི་་་་་
འཁོར་ལོ་གསུམ་པ་བསྐོར་ཏེ། བཅོམ་ལྡན་འདས་ཀྱི་ཆོས་ཀྱི་འཁོར་ལོ་བསྐོར་བ་
འདི་ནི། བླ་ན་མ་མཆིས་པ། སྐབས་མ་མཆིས་པ། ངེས་པའི་དོན་ལགས་ཏེ། རྩོད་
པའི་གཞིའི་གནས་སུ་གྱུར་པ་མ་ལགས་སོ། །ཞེས་གསུངས་པ་ལྟར་ཤེས་པར་བྱ་
བ་ཡིན་ནོ། །དེ་ལྟ་བུའི་ཆོས་འཁོར་བསྐོར་བ་དེའང་གནས་དུས་ཆོས་འཁོར་་་་་
དགོས་པ་སྟེ་ལྔ་ལྔ་སྟོན་པར་བཞེད་དེ། དེ་ལ་བཀའ་དང་པོ་བདེན་པ་བཞིའི་་་
ཆོས་འཁོར་བསྐོར་བའི་གནས་ནི་ཝ་ར་ཎ་སིར་ཏེ་འཁོར་མོ་འཇིག་གོ། །དུས་ནི་
ལོ་དྲུག་གམ་བདུན་ནོ་འཁོར་ནི་ཀོ་ཌི་ནྱ། རྟ་ཐུལ། རླངས་པ། མིང་ཆེན་བཟང་
ལྡན་ཏེ་ལྔ་སྡེ་དང་ལྷ་མང་པོའོ། །ཆོས་ནི་བདེན་བཞི་ལན་གསུམ་བཟླས་པ་སྟེ།
མཛོད་ལས། ཆོས་ཀྱི་འཁོར་ལོ་མཐོང་བའི་ལམ། །མྱུར་བར་འགྲོ་སོགས་རྩིབས་
སོགས་ཀྱི་ཞེས་ཏེ། །མཐོང་ལམ་ནི་འཁོར་ལོ་མྱུར་དུ་འགྲོ་བ་དང་། འདོར་བ་་་
དང་། འཇུག་པའི་ཕྱིར་དང་། མ་རྒྱལ་བ་ལས་རྒྱལ་བར་བྱེད་ཅིང་། རྒྱལ་བ་་་
ལས་རྣལ་དུ་འགོད་པའི་ཕྱིར་དང་། འཕར་བ་དང་འབབ་པའི་ཕྱིར་འཁོར་ལོ་
དང་ཆོས་མཐུན་པས་ན་ཆོས་ཀྱི་འཁོར་ལོའོ། །བསྐོར་བ་ནི་གཞན་གྱི་རྒྱུད་ལ་གོ་
བར་བྱེད་པའམ་ཤེས་པར་བྱེད་པའི་དོན་ནོ། །དགོས་པ་ནི་བཟླས་པ་དང་པོ་ལ།
ཀོ་དི་རྒྱ་དང་ལྷ་མང་པོ་ལ་མཐོང་ལམ་སྐྱེས། གཉིས་པ་ལ། ཀོ་དི་རྒྱས་དགྲ་བཅོམ།
• 110 •



གཞན་བཞི་ལ་མཐོང་ལམ་སྐྱེས། གསུམ་པས་ནི་བཞི་པོས་ཀྱང་དགྲ་བཅོམ་སྟེ་་་
དངོས་ཀྱི་དགོས་པའོ། །རྒྱུད་ནས་གདུལ་བྱ་གང་ཟག་ཏུ་འཛིན་པ་ལས་བཟློག་
ནས་འབྲས་བུ་བཞི་ལ་འགོད་པའོ། །བཀའ་བར་པ་མཚན་ཉིད་མེད་པ་ནི།
གནས་བྱ་རྒོད་ཕུང་པོའི་རི། དུས་ལོ་ཉེར་བདུན་འམ་སུམ་ཅུ། འཁོར་ནི་སྟོང་་་་
ཉིས་བརྒྱ་ལྔ་བཅུའི་དགེ་སློང་དང་། དགེ་སློང་མ་དང་། དགེ་བསྙེན་ཕ་མ་དང་།
བྱང་ཆུབ་སེམས་དཔའ་བྱེ་བ་ཁྲག་ཁྲིག་བརྒྱ་སྟོང་ངོ༌། །ཆོས་ནི་ཤེས་རབ་ཀྱི་ཕ་་
རོལ་ཏུ་ཕྱིན་པའི་བསྐོར་ལ་སོགས་པའོ། །དགོས་པ་ནི་གདུལ་བྱ་རྣམས་ལྟ་བར་
སོང་བ་ཐམས་ཅད་ཟློག་ནས་བགྲོད་པ་གཅིག་པའི་ལམ་སྟོང་པ་ཉིད་དུ་ཚུལ་་་
གཅིག་པ་ལ་འགོད་པའོ། །རྒྱ་ཆེ་རོལ་པར། ཀུན་གཞི་མེད་ཅིང་སྤྲོས་པ་མེད། །སྐྱེ་
འགག་མེད་ཅིང་བླང་དོར་མེད། །སྟོང་པ་ཉིད་དུ་ཚུལ་གཅིག་པའི། །ཆོས་ཀྱི་་་༌་
འཁོར་ལོ་རབ་ཏུ་བསྐོར། །ཞེས་སོ། །བཀའ་མཐའ་མ་ནི། གནས་ག་ཡ་གོ་་་་་
དང་ཡངས་པ་ཅན། འཁོར་ནི་ཐེག་པ་ཐམས་ཅད་ལ་ཡང་དག་པར་ཞུགས་པའི་
བྱང་སེམས། དུས་ནི་ལོ་བཅུ་འམ་བཅུ་གཉིས། ཆོས་ནི་དོན་དམ་རྣམ་པར་ངེས་
པ། དགོས་པ་མཐའ་གཉིས་གསལ་ནས་དབུ་མའི་ལམ་ལ་འགོད་པའོ། །དེ་ཡང་
རྒྱ་ཆེ་རོལ་པར། ཇི་ལྟར་སྒྱུ་མ་མིག་འཕྲུལ་དང་། །རྨི་ལམ་ཆུ་ཟླ་བྲག་ཆ་དང་། །
འདྲ་བའི་ཆོས་ཚུལ་སྣ་ཚོགས་ཀྱིས། །ཆོས་ཀྱི་འཁོར་ལོ་མགོན་པོས་བསྐོར། །ཞེས་
གསུངས་སོ། །དེ་ལ་ཐེག་པ་དམན་པ་རྣམས་ནི་འཁོར་ལོ་དང་པོ་ལས་གཞན་་་
པའི་ཆོས་མ་གསུངས་པར་སྨྲ་ལ། སེམས་ཙམ་པ་རྣམས་ནི་འཁོར་ལོ་དང་པོ་་་་
གཉིས་དྲང་དོན་རྩོད་ཅན་དང་། ཐ་མ་ངེས་པ་ཅན་དུ་བཞེད་དོ། །དེ་ལྟར་ཉན་
• 111 •



ཐོས་དང་། རང་རྒྱལ་དང་། བྱང་ཆུབ་སེམས་དཔའི་སྡེ་སྣོད་རྣམས་ནི། བཅོམ་
ལྡན་འདས་ཤཱཀྱ་ཐུབ་པ་ཁྱིམ་ནས་ཁྱིམ་མེད་པར་རབ་ཏུ་བྱུང་བའི་རྣམ་པར་་་་་
སྣང་བར་མཛད་ནས་གསུངས་ལ། །
ཐེག་པ་ཆེན་པོ་གསང་སྔགས་ནི། ཆ་ལུགས་གང་གིས་གསུངས་པ། དུས་་་
ནམ་གསུངས་པ། གནས་གང་དུ་གསུངས་པ། གདུལ་བྱ་གང་གི་དོན་དུ་་་་་
གསུངས་པ། བཞིའི་སྒོ་ནས་རིག་པར་བྱའོ། །དེ་ལ་དང་པོ་ནི། སྤྱིར་གསང་་་་་་
སྔགས་ཀྱི་རྒྱུད་སྡེ་རྣམས། འཁོར་ལོས་སྒྱུར་བའི་ཆ་ལུགས་འདོད་ཡོན་ལྔ་དང་་་་
ལྡན་པས་གསུངས་པ་མང་ཡང་། བྱ་བའི་རྒྱུད་འབའ་ཞིག་རབ་བྱུང་གི་ཆ་་་་
ལུགས་ཉིད་ཀྱི་གསུངས་པའང་ཡོད་མོད་ཀྱི། ཕལ་ཆེར་ནི་པད་མའི་སྦུབས་ལས་
སྐྱེས་པའི་བྱང་ཆུབ་སེམས་དཔའ་ཀུན་ཏུ་བཟང་པོ་ལ་བཅོམ་ལྡན་འདས་ཀྱིས་་
དབང་བསྐུར་ཏེ་ལག་ཏུ་རྡོ་རྗེ་གཏད་ཅིང་མིང་ཕྱག་ན་རྡོ་རྗེར་བཏགས་པ་དེས་
གསུངས་པ་ཡིན་ལ། འགའ་ཞིག་ནི་ལྕང་ལོ་ཅན་དུ་གནོད་སྦྱིན་གྱི་བུར་སྐྱེས་་་་་
ཤིང་ཁྲོ་བའི་ཆ་ལུགས་སུ་ཞུགས་པ། རྒྱུད་ཐམས་ཅད་ཀྱི་ཞུ་བ་པོ་མཛད་པའི་་་
ཕྱག་ན་རྡོ་རྗེའི་གཟུགས་སུ་བསྟན་ནས་གསུངས་པའང་ཡོད་དོ། །སྤྱོད་པའི་རྒྱུད་
ཁ་ཅིག་ཀྱང་དེ་ལྟ་བུའི་སྐུས་གསུངས་པ་ཡོད་མོད། གཙོ་ཆེར་རྣམ་པར་སྣང་་་་་
མཛད་ལོངས་སྐུའི་ཆ་ལུགས་སུ་བཞུགས་པ་ཉིད་ཀྱིས་གསུངས་ལ། གཉིས་ཀའི་
རྒྱུད་ནི་འོག་མིན་དུ་རྣམ་པར་སྣང་མཛད་ཀྱིས་གསུངས་པ་ཡིན་ཡང་། དེའི་་་༌་
ཐུགས་གཉིས་སུ་མེད་པའི་ཡེ་ཤེས་དེ་ཁོ་ན་ཉིད་གདུལ་བྱའི་ངོ་བོར་སྣང་བ་བྱང་
ཆུབ་སེམས་དཔའ་ཀུན་ཏུ་བཟང་པོ་སྟེ། རྣམ་པར་སྣང་མཛད་ཆེན་པོ་ཞེས་བྱ་་
• 112 •



བ་དྲུག་པ་རྡོ་རྗེ་འཆང་སྐུ་མདོག་དཀར་པོ་རྡོ་རྗེ་དང་དྲིལ་བུ་འཛིན་པ། རྡོ་རྗེ་་
སེམས་དཔའི་འཁོར་ལོས་བསྒྱུར་བའི་གཞིར་སྤྲུལ་ནས་གསུངས་པ་ཡིན་ནོ། །ཁ་
ཅིག་དེའི་ཐུགས་བརྒྱུད་ཡེ་ཤེས་སུ་སྣང་བའི་ཕྱག་ན་རྡོ་རྗེ་ཞེས་བཞེད་ཅིང་། །
གཉིས་ཀའི་རྒྱུད་འཇམ་དཔལ་སྒྱུ་དྲ་ལྟ་བུ་ཤཱཀྱ་ཐུབ་པའི་ཆ་ལུགས་ཉིད་ཀྱིས་་་
གསུངས་པ་དག་ཀྱང་སྣང་ངོ༌། །རྣལ་འབྱོར་བླ་མེད་ཀྱི་རྒྱུད་རྣམས་ནི་གང་ལ་་་
གང་འདུལ་གྱི་དཀྱིལ་འཁོར་གྱི་གཙོ་བོ་དེ་དང་དེར་སྤྲུལ་ནས་གསུངས་པ་མང་
སྟེ། ཕ་བརྒྱུད་གསང་འདུས་ཞེ་སྡང་རྡོ་རྗེ་དང་། ཞེ་སྡང་གཤིན་རྗེ་གཤེད་དང་
མ་བརྒྱུད་བདེ་མཆོག་འཁོར་ལོ་དང་། དགྱེས་པ་རྡོ་རྗེ་དང་། རྡོ་རྗེ་མཁའ་འགྲོ་
དང་། རྣལ་འབྱོར་ནམ་མཁའ་ལ་སོགས་པར་སྣང་བ་དང་། ཁྱད་པར་དུ་བུད་
མེད་ཀྱི་གཟུགས་ཀྱི་གདུལ་བ་ལ་རྡོ་རྗེ་ཕག་མོ་དང་། བདག་མེད་མ་དང་། ཡེ་་་
ཤེས་མཁའ་འགྲོ་དང་། སྣ་ཚོགས་བདེ་མ་སོགས་སུ་སྤྲུལ་ནས་གསུངས་ལ།
འདུས་པའི་གཙོ་བོ་འཇམ་དཔལ་རྡོ་རྗེས་གསུངས་པ་མ་ཡིན་ནམ་ཞེ་ན་མ་ཡིན་
ཏེ། དེ་དག་ནི་ལྷག་པའི་ལྷས་གཙོ་བོ་བྱས་པའི་དབང་དུ་བྱས་པ་ཡིན་གྱི།
འཆད་པ་པོའི་སྟོན་པ་ནི་ཞེ་སྡང་རྡོ་རྗེ་ཉིད་ཡིན་ནོ། །གཉིས་སུ་མེད་པའི་རྒྱུད་་
དཔལ་དུས་ཀྱི་འཁོར་ལོ་སོགས་ནི་ཤཱཀྱ་ཐུབ་པ་ཉིད་ཀྱིས་གསུངས་པ་དག་ཀྱང་
ཡོད་དོ། །གཉིས་པ་དུས་ནམ་གསུངས་པ་ནི་དེ་ཉིད་འདུས་པ་སོགས། དཀའ་་་
ཐུབ་མཛད་པའི་དུས་སུ་འོག་མིན་དང་རི་རབ་ཀྱི་རྩེར་སྤྲུལ་བཤད་མཛད་པ་་་་
དང་། དགྲ་ནག་གི་རྒྱུད་སོགས་བདུད་འདུལ་བའི་སྐབས་སུ་སྤྲུལ་བཤད་མཛད་
པ་དང་། ཕལ་ཆེར་ནི་ཆོས་འཁོར་སྐོར་བའི་སྐབས་སུ་གསུངས་པ་ཡིན་ལ།
• 113 •



དཔལ་དུས་ཀྱི་འཁོར་ལོ་དང་། སངས་རྒྱས་ཐོད་པ་སོགས་མྱ་ངན་ལས་འདའ་་
ཁར་གསུངས་པ་དང༌། གཉིས་ཀའི་རྒྱུད་དཔལ་མཆོག་ལྟ་བུ་འཇིག་རྟེན་གྱི་་་༌་
ཁམས་འདིའི་སྔོན་འདས་པའི་དུས་སུ་གསུངས་པ་དང་། འགའ་ཞིག་ནི་མྱ་ངན་
ལས་འདས་པའི་འོག་ཏུ་གསང་བའི་བདག་པོར་སྤྲུལ་ནས་གསུངས་པ་དག་ཀྱང་
ཡོད་དོ། །གསུམ་པ་གནས་གང་དུ་གསུངས་པ་ནི། བྱ་སྤྱོད་ཀྱི་རྒྱུད་རྣམས་སུམ་་
ཅུ་རྩ་གསུམ་དང་། ལྕང་ལོ་ཅན་དང་། འཛམ་བུ་གླིང་གི་རི་བོ་ཡ་ཏེ་ལ་ཀེའུ་་་་
དང་། མ་ལ་ཡ་གནམ་ལྕགས་ཀྱི་རྩེ་མོ་དང་། རྡོ་རྗེ་གདན་དང་། བསིལ་བའི་་་
ཚལ་ལ་སོགས་པ་རྣམས་སུ་གསུངས་ཤིང་། རྣལ་འབྱོར་གཉིས་ཀའི་རྒྱུད་ཕལ་
ཆེར་ནི་རི་རབ་ཀྱི་སྟེང་དང་། གཞན་འཕྲུལ་དབང་བྱེད་དང་། འོག་མིན་རྣམས་
སུ་གསུངས་ལ། རྣལ་འབྱོར་ཆེན་པོའི་རྒྱུད་སངས་རྒྱས་མཉམ་སྦྱོར་དང་བདེ་་་
མཆོག་སོགས་ཁ་ཅིག་རི་རབ་ཀྱི་རྩེ་དང་། གསང་འདུས། གཤིན་རྗེ་གཤེད།
དགྱེས་རྡོར་སོགས་ཕལ་ཆེར་ནི། ཨོ་རྒྱན་དང་། དུས་ཀྱི་འཁོར་ལོ་ནི་དཔལ་ལྡན་
འབྲས་སྤུངས་ཀྱི་མཆོད་རྟེན་དུ་གསུངས་པ་ཡིན་ནོ། །ཁ་གཅིག་ནི། གནས་་་་་་
འདིར་རྒྱུད་མཐའ་དག་གསུངས་པར་འདོད་པ་དག་ཀྱང་སྣང་ངོ༌། །བཞི་པ་་་་
གདུལ་བྱ་གང་གི་དོན་དུ་གསུངས་པ་ནི། སྐྱེས་བུ་འདོད་ཆགས་ཅན་དོན་དུ། །དེ་
ཡི་བྱེད་པ་རྡོ་རྗེ་སེམས། །ཞེས་གསུངས་པ་ལྟར། འདོད་ཁམས་ཀྱི་ལྷ་མི་འདོད་
ཆགས་ཅན་ནམ་གྲོལ་བར་བྱ་བའི་དོན་དུ་གསུངས་པ་ཡིན་ལ། དེའང་སྔོན་བྱུང་
བའི་གླེང་གཞི་ནི་ལྷ་ཆེན་པོ་ཉིད་གཙོ་བོར་མཛད་ནས་ཏེ། དགྲ་ནག་ནས་་་་་་
བདུད་བཏུལ་བ་ཅེས་པ་དང་། འཇིག་བྱེད་ནས་དྲག་པོ་འཇིག་བྱེད་བཏུལ་བ་་
• 114 •



དང་། གདོང་དྲུག་གི་རྒྱུད་ལས་ལས་ཀྱི་གཤིན་རྗེ་བཏུལ་བར་བཤད་པ་རྣམས་་
ཀྱང་དེ་ཉིད་ཡིན་ཅིང་། དེ་ཡི་རྫུ་འཕྲུལ་གྱི་གཟུགས་སྣ་ཚོགས་ལ་བརྟེན་ནས་་་
གང་ལ་གང་འདུལ་གྱི་ཁྲོ་བོའི་སྐུར་བཞེངས་ཏེ། འདོད་ཆགས་ཤས་ཆེ་བ་གཞིར་
བཞག་གི་སྟེང་དུ་ཞེ་སྡང་ཅན་དབང་ཕྱུག་ཆེན་པོ་ལ་མི་བསྐྱོད་པ། གཏི་མུག་་་་
ཅན་ཚངས་པ་ལ་རྣམ་སྣང་། ང་རྒྱལ་ཅན་ཁྱབ་མཇུག་ལ་རྡོ་རྗེ་ཉི་མ། ཕྲག་དོག་
ཅན་བརྒྱ་བྱིན་ལ་པད་མ་གར་དབང་། འདོད་ཆགས་ཅན་གཞོན་ནུ་གདོང་དྲུག་
ལ་རྟ་མཆོག་གི་དཀྱིལ་འཁོར་རྣམས་སྤྲུལ་བར་མཛད་པ་ཡིན་ཏེ། རྡོ་རྗེ་མཁའ་་
འགྲོ་ལས། རྟག་ཏུ་འདོད་པས་མྱོས་པ་ཅི། །ལྷ་ཡི་བུ་ནི་འདི་རྣམས་དང་། །
གཞན་ཡང་སྐྱེ་བོ་ཆགས་ཅན་ཕྱིར། །འདོད་ཆགས་ཐམས་ཅད་དག་པར་མཛད།།
ཅེས་དང་། རྡོ་རྗེ་རྩེ་མོ་ལས་སེམས་ཅན་རྨོངས་བྱེད་ལྷུར་ལེན་པ། །དེ་ནི་རྒྱལ་པོ་
ལྷ་ཆེན་པོ། །གཙོ་བོ་ཆེན་པོ་ཆེ་དང་མཚུངས། །དེ་ནི་དབང་ཕྱུག་ཆེ་ཞེས་བྱ། །
གདུག་པ་སེམས་ཅན་འཇོམས་བྱེད་པ། །དེ་ཡི་གཟུགས་ཅན་རྒྱལ་པོ་ཆེ། །བསྐྱོད་
བྱེད་བྱེད་པ་པོ་བདག་པོ། །ཚངས་པ་ཆེན་པོ་རྒྱལ་པོ་ཆེ། །ལྟ་བ་སྣ་ཚོགས་རབ་་་
སྟེར་བ། འདོད་པའི་ཁམས་ཀྱི་རྒྱལ་པོ་ཆེ། །དབང་པོ་ཆེ་ཞེས་ཤ་རྩིའི་བདག །
གཙོ་ཆེན་དབང་ཕྱུག་ཆེན་པོའི་བུ། །གདོང་དྲུག་རྫུ་འཕྲུལ་ཆེན་པོ་ཅན། །ཞེས་་
པ་དང་། མཉམ་སྦྱོར་ལས་ཀྱང་། དེ་ཚེ་སེམས་ཅན་ཐམས་ཅད་ནི། །ཤིན་ཏུ་ཁྲོ་
གཏུམ་གདུག་པར་འགྱུར། །ཤིན་ཏུ་གདུག་ཅིང་ཁྲོས་པ་ཡིས། །འོ་དོད་འབོད་པ་
ལྟུང་བར་འགྱུར། །དེ་ནས་འཕོས་ནས་སེམས་ཅན་དེ། །བག་ཆགས་ཀྱིས་ནི་་་་
མཚམས་སྦྱོར་བས། །ཤིན་ཏུ་གདུག་པ་ཆེན་པོར་འགྱུར། །བློ་ནི་བདུད་ཀྱིས་བྱིན་
• 115 •



བརླབས་ནས། །ཞེས་དང༌། ཤིན་ཏུ་གདུག་ཅིག་གཏུམ་པ་ལ། །ཞི་བས་ཕན་པར་
མི་འགྱུར་ཏེ། །ཤེས་རབ་ཐབས་ཀྱི་ངོ་བོ་ཡིས། །ཁྲོ་བོར་དེ་བཞིན་གཤེགས་ཀུན་་
མཛད། །ཅེས་སོགས་རྒྱས་པར་གསུངས་སོ། །དེ་ལྟ་བུའི་ལྷ་དབང་ཕྱུག་ཆེན་པོ་་
དེ་ནི་ད་ལྟའི་མགོན་པོ་ལེགས་ལྡན་ནག་པོ་འདི་ཉིད་ཡིན་ལ། མ་འོངས་པ་ན་་་་
སངས་རྒྱས་ཐལ་བའི་དབང་པོ་ཞེས་བྱ་བར་ལུང་བསྟན་ཏོ། །དེ་ལྟར་དངོས་སུ་
གསུངས་པ་རྣམས་ནི་ལྷ་དང་བྱང་ཆུབ་སེམས་དཔའི་ས་ལ་གནས་པ་རྣམས་ཀྱི་
དོན་དང་འཛམ་གླིང་འདིར་མི་རྣམས་ཀྱི་དོན་དུ་ཇི་ལྟར་གསུངས་པ་ནི། བཅོམ་
ལྡན་འདས་ཝ་ར་ཎ་སིར་ཐེག་ཆུང་གི་ཆོས་འཁོར་བསྐོར་བའི་ཚེ། ཉན་ཐོས་ཀྱི་
དགེ་འདུན་མང་པོ་ནམ་མཁའ་ལ་བྱ་ལོང་བརྒྱུས་པ་བཞིན་དུ་འགྲོ་བ་ཨོ་རྒྱན་གྱི་
རྒྱལ་པོ་ཨིན་དྲ་བྷཱུ་ཏིས་གཟིགས་ནས། བློན་པོ་རིག་པ་ཅན་དག་ལས་དྲིས་པས།
འདི་ནས་ཤར་ཕྱོགས་ཀྱི་དཔག་ཚད་ལྔ་བརྒྱ་ན་རྒྱལ་པོ་ཟས་གཙང་མའི་སྲས་་་་
རྒྱལ་བུ་དོན་གྲུབ་མངོན་པར་རྫོགས་པར་སངས་རྒྱས་ནས་ཆོས་འཁོར་བསྐོར་བ་
ཉན་ཐོས་ཀྱི་དགེ་འདུན་ཡིན་ནོ་ཞེས་ཟེར་བ་ན། དེའི་ཉན་ཐོས་རྣམས་ཀྱང་རྫུ་
འཕྲུལ་འདི་ལྟ་བུ་དང་ལྡན་ན་དེ་བཞིན་གཤེགས་པ་ཉིད་ངེས་པར་རྫུ་འཕྲུལ་་་
དང་ཐུགས་རྗེར་ལྡན་པ་ཡིན་པས་གསོལ་བ་བཏབ་ན་ཕེབས་ངེས་སོ་སྙམ་ནས་
མཆོད་པ་བཤམས་ཤིང་ཐལ་མོ་སྦྱར་ནས་བཅོམ་ལྡན་འདས་འཁོར་དང་བཅས་
པ་གཤེགས་སུ་གསོལ་བ་ལས་སྐད་ཅིག་གིས་ཕོ་བྲང་དུ་བྱོན་པར་གྱུར་ཏེ། དེར་
མཆོད་ནས་བདག་ཅག་ལ་སོགས་པའི་སྐྱེ་བོ་འདོད་ཆགས་ཅན་རྣམས་འདོད་་་
པའི་ཡོན་ཏན་མ་སྤངས་བར་བྱང་ཆུབ་སྒྲུབ་པའི་ཐབས་བཤད་དུ་གསོལ། ཞེས་
• 116 •



ཞུས་པས། ངས་ཁྱོད་རྗེས་སུ་གཟུང་བར་མི་ནུས་པས་གསང་བའི་བདག་པོས་་་་
ཆོས་སྟོན་པར་འགྱུར་རོ། །ཞེས་གསུངས་ནས། དེ་ཉིད་དུ་ཉན་ཐོས་ཀྱི་སྣང་བ་་
བཏུལ་ཏེ་དཔལ་ལྡན་འབྲས་སྤུངས་ཀྱི་མཆོད་རྟེན་དུ་ཆོས་འབྱུང་གི་རྣམ་པར་་
བྱིན་གྱིས་བརླབས་ཤིང་། རྡོ་རྗེ་འཆང་ཆེན་པོའི་དཀྱིལ་འཁོར་སྤྲུལ་ནས་འཁོར་
ལོས་སྒྱུར་བའི་ཆ་བྱད་ཀྱིས་ཕྱག་ན་རྡོ་རྗེ་ལ་གསང་འདུས་ལ་སོགས་པའི་རྣལ་་་
འབྱོར་བླ་མེད་ཀྱི་རྒྱུད་རྣམས་གསུངས་ཏེ། ཁྱོད་ཀྱིས་ཨིཎྜ་བྷཱུ ་ཏི་ལ་འདི་ལྟར་་་
ཤོད་ཅིག་ཅེས་བསྒོ་བ་མཛད་དོ། །དེའང་དུས་ནམ་གྱི་ཚེ་གསུངས་ཤེ་ན། མདོ་་
སྡེ་གདམས་ངག་འབོག་པའི་རྒྱལ་པོ་ལས། རྒྱུ་ལ་མོས་པར་རྒྱུ་ཆོས་ཀྱི། །འཁོར་ལོ་
རབ་ཏུ་བསྐོར་བྱས་ནས། །འབྲས་བུའི་ཐེག་པ་ཉེ་ལམ་ཞིག །མ་འོངས་དུས་ན་་་་
འབྱུང་བར་འགྱུར། །ཞེས་པ་ལྟར་དེ་བཞིན་གཤེགས་པ་མྱ་ངན་ལས་འདས་ནས་
ལོ་ཉི་ཤུ་རྩ་བརྒྱད་ན་ཕྱག་ན་རྡོ་རྗེས་ཨིན་ཌ་བྷཱུ་ཏི་ལ་གསང་བ་བླ་ན་མེད་པའི་
རྒྱུད་མཐའ་དག་གསུངས་ནས་མཁའ་འགྲོ་མ་རྣམས་ལ་གཏད་དོ། །དེ་རྣམས་ཀྱི་
ཉམས་སུ་བླངས་པ་ལས་མཁའ་སྤྱོད་གྲུབ་ནས་ཨོ་རྒྱན་གྱི་ཡུལ་དེ་ལན་གསུམ་གྱི་
བར་དུ་སྟོངས་སོ་ཞེས་གྲགས་སོ། །དེ་ནས་ཀླུ་ལས་གྱུར་པའི་མཁའ་འགྲོ་མས་་་
རྒྱལ་པོ་བི་སུ་ཀ་དང་། དེས་ས་ར་ཧ་པ། དེས་ཀླུ་སྒྲུབ་ལ་བཤད་དེ་འཛམ་བུའི་་
གླིང་དུ་དར་བར་གྱུར་ཏོ། །དེ་བཞིན་དུ་མདོ་སྡེ་ཉིད་ལས། ང་ནི་འདི་ནས་མི་་་
སྣང་ནས། །ལོ་ནི་བརྒྱ་དང་བཅུ་གཉིས་ན། །བསྟན་པའི་སྙིང་པོ་དམ་པ་ཞིག །
འཛམ་གླིང་ལྷོའི་ཕྱོགས་ངོས་ཀྱི། །རྒྱལ་པོ་ཛ་ཞེས་བྱ་བ་ལ། །ཐུགས་རྗེ་མཐུན་་་་
པའི་བྱིན་རླབས་ཀྱིས། །ཕྱག་ན་རྡོ་རྗེ་གནང་བར་བྱེད། །ཅེས་གསུངས་པ་ལྟར།
• 117.



ཕྱག་ན་རྡོ་རྗེ་རྒྱལ་པོ་ཛའི་ཁང་སྟེང་དུ་རྡོ་རྗེ་ཐེག་པའི་གླེགས་བམ་གྱི་ཆར་ཕབ་
པ་ལས་ཕྱོགས་ཀུན་ཏུ་དར་བར་གྱུར་ཏོ། །དེ་ལྟར་མདོ་སྔགས་དང་ཐེག་པའི་གོ་
རིམ་ཇི་སྙེད་ཅིག་གསུངས་པ་དེ་དག་ཐམས་ཅད་ཀྱང་སྔོན་གྱི་སྨོན་ལམ་ཡོངས་
སུ་རྫོགས་ཤིང་སེམས་ཅན་གྱི་བསམ་པའི་དབང་གིས་སྣ་ཚོགས་སུ་འབྱུང་བ་་་་
ཡིན་གྱིས། ཐེག་པའི་གོ་རིམས་སོགས་ཆེད་དུ་གསུངས་པ་ནི་ཡི་གེ་གཅིག་ཀྱང་་་་
མེད་དོ།།ངག་ཀུན་སློང་གི་ཆགས་སྡང་ཐམས་ཅད་ཟད་པར་སྤངས་པའི་ཕྱིར་རོ། །
དེ་ལྟར་ཡང་གསང་བ་བསམ་གྱིས་མི་ཁྱབ་པ་ལས། འཁྲུལ་འཁོར་ལས་བྱས་སིལ་
སྙན་ནི། །རླུང་གིས་བསྐྱོད་པས་སྒྲ་འབྱིན་པ། །དེ་ལ་བརྡུང་བ་འགའ་མེད་མོད། །
དེ་ལྟ་ན་ཡང་སྒྲ་འབྱུང་ལྟར། །དེ་བཞིན་སྔོན་ལེགས་སྦྱངས་པའི་ཕྱིར། །སེམས་་
ཅན་རྣམས་ཀྱི་བསམ་པ་ཡིས། །བསྐུལ་བས་སངས་རྒྱས་གསུང་འབྱུང་ངོ༌། །དེ་་
ལ་འདིར་རྟོག་ཡོངས་མི་མངའ། །ཞེས་པ་ལྟར་རོ། །
བཅུ་གཉིས་པ་མྱ་ངན་ལས་འདས་པའི་མཛད་པ་ནི། དེ་ནས་བཅོམ་ལྡན་
འདས་ཀྱི་མྱ་ངན་ལས་མི་འདའ་བར་གསོལ་བའི་སླད་དུ། ཀུན་དགའ་བོ་གང་
སུ་ཡང་རུང་རྫུ་འཕྲུལ་གྱི་རྐང་པ་བཞི་ལ་བརྟེན་བསྒོམས་མང་དུ་བྱས་པ་དེ་་་་་
འདོད་ན་བསྐལ་པའམ་བསྐལ་པ་ལས་ལྷག་པའི་བར་དུའང་འདུག་གོ། །དེ་་་་་
བཞིན་གཤེགས་པས་རྫུ་འཕྲུལ་གྱི་རྐང་པ་བཞི་ལ་བརྟེན་བསྒོམས་མང་དུ་བྱས་་
པས་ན་དེ་བཞིན་གཤེགས་པ་བཞེད་ན་བསྐལ་པའམ་བསྐལ་པ་ལས་ལྷག་པའི་་
བར་དུ་བཞུགས་སོ། །ཞེས་ལན་གཉིས་ལན་གསུམ་གྱི་བར་དུ་བསྐུལ་ཀྱང་ཀུན་་
དགའ་བོ་བདུད་ཀྱི་ཁེབས་པས་ཅང་མི་ཟེར་རོ། །དེའི་ཚེ་བདུད་སྡིག་ཅན་གྱིས་
• 118 •



མྱ་ངན་ལས་འདའ་བར་གསོལ་བ་བཏབ་པས་ཟླ་བ་གསུམ་ནས་ཞལ་གྱི་བཞེས་
སོ། དེ་ནས་བཅོམ་ལྡན་འདས་ཀྱིས་འཚོ་བའི་འདུ་བྱེད་ནི་བྱིན་གྱིས་བརླབས།
ཚེའི་འདུ་བྱེད་ནི་སྤངས་སོ། །དུས་དེར་ས་གཡོ་བ་དང་སྐར་མདའ་ལྟུང་བ་་་་་
སོགས་བྱུང་བ་ཀུན་དགའ་བོས་ཞུས་པས་ས་གཡོ་བའི་རྒྱུ་བརྒྱད་གསུངས་པས།
མྱ་ངན་ལས་འདའ་བར་ཤེས་ནས་གསོལ་བ་བཏབ་ཀྱང་མ་གནང་བར་དགེ་་་་
སློང་གི་དགེ་འདུན་རྣམས་ལ་བསླབ་པ་གསུམ་གདམས་ནས། མདོ་སྡེ་ལ་འཇུག །
འདུལ་བ་ལ་སྣང་། ཆོས་ཉིད་དང་མི་འགལ་ན་ཆོས་སུ་བཟུང་ལ། དེ་ལྟ་མིན་ན་
མི་གཟུང་ངོ་། །ཞེས་བཀའ་སྩལ་ནས། གྱད་ཀྱི་སྣ་ཆེན་པོ་ལ་གཏོགས་པ་གཡུང་
པོ་ལས་རས་བཅོས་བུ་གསེར་ལྟར་སེར་བ་ཟུང་གཅིག་བཞེས་ཏེ་ཁ་ཚར་བཅད་
ནས་གསོལ་བས་སྐུའི་ཁ་དོག་ཤིན་ཏུ་གསལ་བར་སྣང་བ་ལ་རྒྱུ་ཞུས་པས་དོ་ནུབ་
མྱ་ངན་ལས་འདའ་བའི་རྒྱུར་གསུངས། ཆུ་བོ་དབྱིག་ལྡན་དུ་ཁྲུས་མཛད་ནས་་་
མགར་བའི་བུ་བཙུན་དའི་འགྱོད་པ་གསལ་ནས་སངས་རྒྱས་པ་དང་མྱ་ངན་་་་་
ལས་འདས་པ་གཉིས་བསོད་ནམས་མཉམ་པར་གསུངས་ཏེ་གཤེགས་པའི་ལམ་
དུ་ལྷུང་ནས་གཟིམས་པ་ལ། ཀུན་དགའ་བོས་བྱང་ཆུབ་ཀྱི་ཡན་ལག་སྨྲས་པས་་
བཞེངས་ཏེ་སྐུ་དངོས་ཀྱི་གདུལ་བྱའི་ལྷག་མ་རབ་དགའ་དང་རབ་བཟང་གཉིས་
ལུས་པ་ལ་དྲི་ཟར་སྤྲུལ་ཏེ་བིཌཱུརྱའི་པི་ཝང་རྒྱུད་སྟོང་དང་ལྡན་པའི་སྒྲ་ལ་བརྟེན་
ནས་བཏུལ། རྩ་ཅན་ན་ཀུན་ཏུ་རྒྱུ་རབ་བཟང་ལོ་བརྒྱ་ཉི་ཤུ་ལོན་ཅིང་དག་་་་་་
བཅོམ་པར་གྲགས་པས་སྟོན་པ་མྱ་ངན་ལས་འདའ་བའི་ལྟས་ཤེས་ནས་བདག་་
གི་ཐེ་ཚོམས་སེལ་བར་འགྱུར་སྲིད་སྙམ་ནས་ཕྱིན་པ་ཀུན་དགའ་བོས་ལན་་་་་
• 119 •



གསུམ་གྱི་བར་དུ་ཟློག་པ་མཁྱེན་ནས་མུ་སྟེགས་དང་གཏམ་གླེང་བའི་ཐ་མ་ཡིན་
པས་ཐོང་གསུངས་ནས་དེ་དགའ་བའི་གཏམ་མང་པོ་མཛད་ནས། རབ་བཟང་
ང་ནི་ན་ཚོད་ཉི་ཤུ་དགུ་ལོན་ནས། །རབ་ཏུ་བྱུང་ནས་ལོ་གྲངས་ལྔ་བཅུ་ལྷག་་་་
གཅིག་ཏུ། །ཞེས་སོགས་དང་། རབ་བཟང་ཆོས་འདུལ་བ་ལ་འཕགས་ལམ་ཡན་
ལག་བརྒྱད་མེད་པ་དེ་ལ་དགེ་སྦྱོང་གི་འབྲས་བུ་བཞི་མེད་ལ། ཡན་ལག་བརྒྱད་
ཡོད་ན་དེ་ཡོད་དེ་འདི་ལས་ཕྱི་རོལ་ཏུ་དགེ་སྦྱོང་མེད་དོ་ཞེས་སོགས་གསུངས་་་
པས་བདེན་པ་མཐོང་ནས་ཚུར་ཤོག་གི་བསྙེན་པར་རྫོགས་ཏེ་དགྲ་བཅོམ་པའི་་
འབྲས་བུ་མངོན་ཏུ་བྱས། སྟོན་པ་མྱ་ངན་ལས་འདའ་བ་ལྟ་བར་མི་འཆའོ་ཞེས་
གནས་ལྔ་བྱིན་གྱིས་བརླབས་ནས་མྱ་ངན་ལས་འདས་སོ། །དེ་ནས་གདུལ་བར་་
བྱ་བའི་གནས་མཐར་ཕྱིན་ནས་མུ་སྟེགས་ཅན་ཤཱཀྱ་དང་མེས་པོ་རལ་པ་ཅན་མ་
གཏོགས་རབ་ཏུ་མི་དབྱུང་། འཁོར་རྣམ་བཞི་ཕན་བདེར་འགྱུར་བའི་གསུང་་་་་
རབ་ཡན་ལག་བཅུ་གཉིས་ཀླག །སྟོན་པ་སོ་ཐར་ལ་གྱིས་ལ་རྒན་པས་གཞོན་པ་
རྣམས་ཡོ་བྱད་ཀྱིས་བསྡུས། གཞོན་པས་རྒན་པ་ལ་མིང་འབོད་མི་བྱ་བར་བསྐུར།
དད་ཅན་རྣམས་ལ་སྟོན་པ་འཁྲུངས་པ་དང་སངས་རྒྱས་པ་དང་ཆོས་གསུངས་་
པ་དང་། མྱ་ངན་ལས་འདས་པའི་ཕྱོགས་བཞི་བསྟན་པར་བྱའོ། །ཞེས་གསུངས་
ནས། གྲོང་ཁྱེར་རྩ་ཅན་གྱད་ཀྱི་ཡུལ་དང་ཉེ་བ་ཤིང་སཱ་ལ་ཟུང་གི་བར་དུ་ཁྲི་
བྱས་ཏེ་དབུ་ཕང་བྱང་དུ་གཏད་ནས་གློ་གཡས་པ་ཕབ་ཞབས་ཀྱི་སྟེང་དུ་ཞབས་
བཞག་ནས་སྣང་བའི་འདུ་ཤེས་དང་དྲན་ཤེས་བཞིན་དང་མྱ་ངན་ལས་འདའ་་
བའི་འདུ་ཤེས་མཛད་ནས་གཟིམས་པས། ཀུན་དགའ་བོས་ཁྲི་ལ་འཇུས་ནས་སྤྱི་
• 120 •



སྔགས་འདོན་པ་ལ་ངོ་མཚར་བའི་ཆོས་བཞིས་མྱ་ངན་གསལ་ནས་དགེ་སློང་་་་་
དག་དེ་བཞིན་གཤེགས་པའི་སྐུ་ལྟ་བ་ནི་རྙེད་པར་དཀའ་བ་ཡིན་པས་ཅང་མ་སྨྲ་
བར་ལྟོས་ཤིག །འདི་ལྟར་འདུས་བྱས་ཐམས་ཅད་ནི་འཇིག་པའི་ཆོས་ཅན་ཡིན་
ཏེ་དེ་ལ་འདི་དེ་བཞིན་གཤེགས་པའི་གསུང་གི་ཐ་མ་ཡིན་ནོ། །ཞེས་གསུངས་་་
ནས་བསམ་གཏན་བཞི་དང་གཟུགས་མེད་བཞིའི་འགོག་སྙོམས་ལ་ལུགས་་་་་་
འབྱུང་ལྡོག་གི་སྙོམས་པར་ཞུགས་ནས་བསམ་གཏན་བཞི་པའི་རབ་མཐའ་ལ་མྱ་
ངན་ལས་འདས་སོ། །ཀུན་དགའ་བོས་སང་ནང་པར་གྱུད་རྣམས་སྦྲན་ཏེ་ཉི་མ་
དྲུག་གི་བར་དུ་མཆོད་པ་དང་སྟ་གོན་བྱས། བདུན་པ་ལ་གྱད་ཀྱི་དབུ་རྒྱན་་་་་་
བཏགས་པའི་མཆོད་རྟེན་གྱི་དྲུང་དུ་སྐུ་གདུང་བཞུགས་སུ་གསོལ་ཏེ་འཁོར་ལོས་
སྒྱུར་བའི་རྒྱལ་པོ་ལ་བྱེད་པ་ལྟར་ཞུགས་ལ་གཅོན་ཏོ། །དེའི་ཚེ་ཡུལ་སྡིག་པ་ཅན་
གྱི་གྱད་རྣམས་དང་ཡུལ་རྟོག་པ་གཡོ་བའི་རྒྱལ་རིགས་གྲུ་ལུ་ཀ་དང་། ཡུལ་སྒྲ་་
སྒྲོགས་ཀྱི་ཀྲོ་དྷ ་བ་དང་། ཡུལ་ཁྱབ་འཇུག་གླིང་གི་བྲམ་ཟེ་རྣམས་དང་། ཡུལ་་་
སེར་སྐྱའི་ཤཱཀྱ་རྣམས་དང་། ཡུལ་ཡངས་པ་ཅན་གྱི་ལི་ཙ་བི་རྣམས་དང་། མ་ག་
དྷ འི་མ་སྐྱེས་དགྲ་རྣམས་ཀྱིས་རྩ་ཅན་གྱི་གྱད་རྣམས་ལ་སྟོན་པའི་གདུང་སྐལ་་་
རྩོད་པ་ན། དེ་དག་རྩོད་པ་ཆེན་པོར་གྱུར་དགོངས་ནས་བྲམ་ཟེའི་རིགས་ཀྱི་བྲེ་
བོ་དང་མཉམ་པ་ཞེས་བྱ་བ་གཉིས་ཀྱིས་སྐུ་གདུང་ཆ་བརྒྱད་དུ་བགོས་ནས་སོ་སོ་
དགའ་བར་བྱས་པས་རང་རང་གི་ཡུལ་དུ་མཆོད་རྟེན་བརྩིགས་ནས་མཆོད་པ་་
དང་དུས་སྟོན་ཆེན་པོ་བཙུགས་སོ། །ཡུལ་སྒྲ་སྒྲོགས་པའི་སྐལ་བ་ཀླུས་འཕྲོགས་་
ནས་མཆོད་པར་བྱེད་དོ། །སྐུ་གདུང་བཅུག་པའི་བུམ་པ་ནི་བྲམ་ཟེ་བྲེ་བོ་དང་་་་
• 121 •



མཉམ་པ་གཉིས་ཀྱིས་ཁྱེར་ལ། སོལ་བ་ནི་ནྱ་གྲོ་དྷ ་སྐྱེས་ཀྱི་ཁྱེའུས་ཁྱེར་རོ། །དེའི་
ཁར་ཚེམས་མཆེ་བ་བཞི་དང་བཅུ་བཞིར་གྱུར་པ་ཡིན་ཏེ། སྤྱན་ལྡན་བྲེ་བོས་སྐུ་
གདུང་བརྒྱུད་དག་ལས། །བདུན་ནི་འཛམ་བུ་གླིང་པའི་མཆོད་པར་ཐོབ། །སྐྱེས་
བུ་མཆོག་དེའི་བྲེ་བོ་གང་ཞིག་ནི། །གྲོང་ཁྱེར་སྒྲ་སྒྲོགས་ཀླུའི་རྒྱལ་པོས་མཆོད། །
སྐྱེས་མཆོག་དེ་ཡི་མཆེ་བ་བཞི་དག་ལས། །མཆེ་བ་གཅིག་ནི་རྩ་གསུམ་འཇིག་་་་
རྟེན་མཆོད། །གཉིས་པ་ཚིག་འཛིན་གྲོང་ཁྱེར་ཡིད་འོངས་ན། །གསུམ་པ་ཀ་ལིང་
རྒྱུ་པའི་ཡུལ་དུ་སྟེ། །སྐྱེས་མཆོག་དེ་ཡི་མཆེ་བ་བཞི་པ་ནི། །གྲོང་ཁྱེར་སྒྲ་སྒྲོགས་་
ཀླུ་ཡི་རྒྱལ་པོས་མཆོད། །མྱ་ངན་མེད་རྒྱལ་སྐྱ་ནར་བུ་གནས་པས། །མཆོད་རྟེན་
བདུན་པོ་རྒྱ་ཆེར་སྤེལ་བྱས་ཏེ། །དེ་ཡི་མཐུ་ཡི་ནོར་འཛིན་འདི་ཡང་ནི། །སྨོན་་་་
ལམ་དངོས་པོས་མངོན་པར་བརྒྱན་གྱུར་ཏེ། །འདི་ལྟར་སྤྱན་ལྡན་སྐུ་གདུང་དེ་་
ལ་ནི། །ལྷ་དབང་ཀླུ་དབང་མི་ཡི་དབང་པོ་དང་། །མི་དང་ཀླུ་དང་གནོད་སྦྱིན་་
བདག་པོ་ཡིས། །རབ་ཏུ་བསྐུར་ནས་བཀུར་བསྟི་མཆོད་པ་བྱས། །རབ་མཁྱེན་་་
ཐུགས་རྗེ་ལྡན་པ་སྟོབས་མངའ་བ། །ཤཱཀ་འཁྲུངས་མ་ག་དྷ ར་ནི་བྱང་ཆུབ་སྟེ། །
ཀ་ཤིར་ཆོས་ཀྱི་འཁོར་ལོ་སྐོར་གྱུར་ནས། །གྲོང་ཁྱེར་རྩྭ་ཅན་བསྟེན་ནས་མྱ་ངན་
འདས། །ཞེས་བཤད་དོ། །དེའང་གསེར་འོད། སྙིང་རྗེ་པད་དཀར། ལུང་ཕྲན་་་་
ཚེགས། གོང་དུ་རབ་བཟང་ལ་གསུངས་པ། བྱེ་བྲག་ཏུ་བཤད་པ་སོགས་མང་པོ་
ནས་དགུང་ལོ་བརྒྱད་ཅུ་པ་ས་ཀའི་ཉའི་ནམ་གྱི་གུང་ཐུན་ལ་མྱ་ངན་ལས་འདས་
པར་གསུངས་སོ། །
གསུམ་པ་ཆོས་ཀྱི་འཁོར་ལོ་བྱེ་བྲག་ཏུ་བཤད་པ་ལ་གསུམ་སྟེ། སྡུད་པ་པོས་
• 122 •



བསྟན་པ་བསྡུས་ཚུལ། བསྡུས་པའི་བསྟན་པ་དེ་གནས་ཚུལ། དེ་མཐར་ནུབ་་་་
པའི་ཚུལ་བཤད་པའོ། །
དང་པོ་ལ་བསྡུ་བ་གསུམ་ལས་དང་པོ་ནི། དེ་ལྟར་སྟོན་པ་མྱ་ངན་ལས་་་་
འདས་ནས་སྐུ་གདུང་གི་མཆོད་རྟེན་སོགས་ཟིན་ཏེ། ཤཱ་རིའི་བུ་འཁོར་བརྒྱད་ཁྲི།
མོའུ་གལ་གྱི་བུ་འཁོར་བདུན་ཁྲི། དགེ་སློང་གི་དགེ་འདུན་ཁྲི་བརྒྱད་སྟོང་དང་་
བཅས་པ་མྱ་ངན་ལས་འདས་པས། སྟོན་པའི་གསུང་རབ་རྣམས་ནི་དུད་པ་ཙམ་
དུ་གྱུར་ཏེ། དགེ་སློང་དབང་ཡོད་པ་རྣམས་ཀྱང་འདས་པས་སྡེ་སྣོད་གསུམ་མི་
སྒྲོགས་སོ། །ཞེས་ལྷ་རྣམས་ཀྱི་འཕྱ་བ་བསལ་བའི་སླད་དུ་གནས་རྒྱལ་པོའི་ཁབ་
ཏུ་མ་སྐྱེས་དགྲས་སྦྱིན་བདག་བྱས་ནས་དབྱར་གནས་པའི་ཚེ། འོད་སྲུངས་ཀྱིས་
ཀུན་དགའ་བོ་གནས་ནས་དབྱུང་སྟེ་དགྲ་བཅོམ་པ་ན་གསོལ་གཉིས་ཀྱིས་ལས་
བྱས་ཏེ། དགྲ་བཅོམ་པ་ལྔ་བརྒྱའི་སྣམ་སྦྱར་སེང་གེའི་ཁྲིའི་སྟེང་དུ་བཏིང་བ་ལ་
ཀུན་དགའ་བོས་འདུག་སྟེ་འདི་སྐད་བདག་གིས་ཐོས་པའི་དུས་གཅིག་ན། ཞེས་
བྱ་བ་ལ་སོགས་པའི་སྒོ་ནས་མདོ་སྡེའི་སྡེ་སྣོད་དང་། དེ་བཞིན་དུ་ཉེ་བར་འཁོར་
གྱིས་བཅོམ་ལྡན་འདས་ཀྱིས་བསླབ་པའི་གཞི་དང་པོར་ཝཱ་ར་ཎཱ་སིར་བཅས་སོ། །
གང་གི་དོན་དུ་ན་ལྔ་སྡེའི་དོན་དུ་ཤམ་ཐབས་ཟླུམ་པོར་བསྒོ་བར་བྱའོ། །ཞེས་བྱ་
བ་ལ་སོགས་པའི་སྒོ་ནས་འདུལ་བའི་སྡེ་སྣོད་དང་། དེ་ནས་འོད་སྲུངས་ཀྱིས་མ་
འོངས་པའི་གང་ཟག་རྣམས་ལ་ཕན་པའི་ཆེད་དུ་མ་མོ་ནི་བདག་ཁོ་ནས་སྨྲ་བར་
བྱའོ། །མ་མོ་ལྟ་བུ་ཤེས་བྱའི་མཚན་ཉིད་རབ་ཏུ་གསལ་བར་བྱེད་པ་འདི་ལྟ་སྟེ། །
དྲན་པ་ཉེ་བར་བཞག་པ་བཞི་དང་ཞེས་བྱ་བ་ལ་སོགས་པའི་སྒོ་ནས་བསྡུས་སོ། །
• 123 •



དེའི་ཚེ་ལྷ་རྣམས་ཀྱིས་དགྲ་བཅོམ་པ་ལྔ་བརྒྱས་སྡེ་སྣོད་གསུམ་བསྡུས་པས་ལྷ་་་
རྣམས་འཕེལ་ཞིང་། ལྷ་མིན་འགྲིབས་སོ་ཞེས་གྲགས་ཤིང་། ལྔ་བརྒྱས་ཡང་དག་
པར་བསྡུས་པ་ཞེས་བྱ་བའི་མིང་དུ་གྱུར་ཏོ། དེ་ནས་འོད་སྲུངས་ཀྱིས་ཀུན་་་་་
དགའ་བོ་ཤེས་པར་གྱིས་ཤིག །སྟོན་པས་ང་ལ་བསྟན་པ་གཏད་ནས་འདས་སོ། །
ང་ཡང་མྱ་ངན་ལས་འདའ་བས་བསྟན་པ་ཁྱོད་ཀྱིས་སྐྱོངས་ཤིག །ཁྱོད་ཀྱིས་ཀྱང་
ཤ་ནའི་གོས་ཅན་ལ་གཏོད་ཅིག་ཅེས་སོགས་སྨྲས་ནས། རི་བྱ་རྐང་གི་དབུས་སུ་
རྩྭ་བཏིང་། བཅོམ་ལྡན་འདས་ཀྱི་ཕྱག་དར་ཁྲོད་ཀྱི་སྣམ་སྦྱར་གྱོན་བྱམས་པའི་
གསུང་རབ་མ་རྒྱས་ཀྱི་བར་དུ་མི་ཉམས་པར་བྱིན་གྱིས་བརླབས་ཤིང་ཆོ་འཕྲུལ་
དུ་མ་བསྟན་ཏེ་མྱ་ངན་ལས་འདས་ནས་རི་གསུམ་བཀབ་བོ། །དེ་ནས་ཀུན་་་་་
དགའ་བོས་ཤ་ནའི་གོས་ཅན་རབ་ཏུ་བྱུང་ནས་སྡེ་སྣོད་གསུམ་ལ་མཁས་པར་་་་
བསླབས་ཏེ་བསྟན་པ་གཏད་ནས། ཡུལ་བཅོམ་རླག་གི་རི་མུ་ཧུན་རྡར། ཚོང་་་་
དཔོན་གྱི་བུ་ན་ཏ་དང་ཕ་ཏས་གཙུག་ལག་ཁང་བརྩིགས་ནས་སྦྱིན་བདག་བྱེད་
པར་ལུང་བསྟན་ཏེ། རིམ་གྱིས་གང་གཱའི་འགྲམ་དུ་བྱོན་པའི་ལམ་དུ་ཉེར་སྦས་་
རབ་ཏུ་བྱུང་ཞིང་། གངྒྷ ར་སླེབ་པ་ན་དྲང་སྲོང་ཞིག་འཁོར་ལྔ་བརྒྱས་བསྐོར་ཏེ་
རབ་ཏུ་བྱུང་བར་ཞུས་པ་ན། གང་གཱའི་དབུས་སུ་གླིང་སྤྲུལ་ཏེ་དེར་བསྙེན་པར་
རྫོགས་པས་དགྲ་བཅོམ་པར་གྱུར་པ་ལ། ཉི་མ་གུང་པའམ་ཆུ་དབུས་པ་ཞེས་་་་་
གྲགས་སོ། །དེས་མཁན་པོའི་སྔོན་ལ་ཟླ་བར་ཞུས་པས། སྟོན་པས་ང་འདས་ནས་
ལོ་བརྒྱ་ན་བསམ་གཏན་དང་མཐུན་པའི་གནས་མལ་གྱི་མཆོག་ཏུ་གྱུར་པས་ཁ་
ཆེར་དགེ་སློང་ཉི་མ་གུང་པས་བསྟན་པ་འཇོག་གོ་ཞེས་གསུངས་པ་ལྟར་གྱིས་་་
• 12A •



ཤིག །ཅེས་སྨྲས་པས། དེ་བཞིན་དུ་བགྱིའོ་ཞེས་ཁས་བླངས་ནས་སོང་ངོ༌། །ཀུན་
དགའ་བོས་ཆོ་འཕྲུལ་སྣ་ཚོགས་པ་བསྟན་ཏེ་མྱ་ངན་ལས་འདས་པའི་ལུས་ཕྱེད་
ཡངས་པ་ཅན་དང་། ཕྱེད་མ་སྐྱེས་དགྲས་ཁྱེར་ཏེ་མཆོད་པར་བྱེད་དོ། །དེ་ནས་
ཉི་མ་གུང་པས་སྟོན་པའི་ལུང་བསྟན་དང་མཁན་པོའི་གསུང་སྒྲུབ་པའི་སླད་དུ་
ཁ་ཆེར་སོང་སྟེ་མཉམ་པར་གཞག་པས་ཀླུ་འཁྲུགས་ཏེ་ས་གཡོས་དང་སེར་བ་་་
སོགས་ཆོ་འཕྲུལ་སྣ་ཚོགས་བཏང་ཡང་ཆོས་གོས་ཀྱི་གྲ་ཡང་མ་གཡོས་ནས་་་་
མཚར་སྐྱེས་ཏེ་བཀའ་ཅི་བསྩལ་ཟེར་བ་ལ། སྟོན་པས་ལུང་བསྟན་པའི་གནས་
འདི་ངའི་ཡིན་ནོ་གསུངས་ནས་སྐྱིལ་ཀྲུང་གཅིག་གིས་ལུང་པ་དགུའི་མདོ་ནོན་་་
པར་མཛད་པས་དེ་ཕུལ་ནས་འཁོར་ཇི་སྙེད་མངའ། དགྲ་བཅོམ་པ་ལྔ་བརྒྱའོ། །
དེ་ལས་གཅིག་གིས་མ་ཚང་ནའང་དབྲོག་གོ། །དེ་ལྟ་ན་སྦྱིན་བདག་གནས་པར་
ལེན་པ་ཡོད་པས་ཁྱིམ་བདག་ཀྱང་བཞུག་གོ། །ཞེས་གསུངས་ཏེ་སྐྱེ་དགུའི་ཚོགས་
བཅུག་ཅིང་། དེ་དག་སྤེལ་བའི་ཕྱིར་རི་སྤོས་ཀྱི་ངད་ལྡན་ནས་གུར་གུམ་སྟོན་་་་
པས་ཀླུ་རྣམས་འཁྲུགས་ཏེ། བསྟན་པ་ཇི་ཙམ་གནས་ལོ་སྟོང་ངོ་། །དེ་རྣམས་་་་་
ཀྱིས་སྟོན་པའི་བསྟན་པ་གནས་ཀྱི་བར་གནང་བ་ལ་དེ་ལྟར་གྱུར་ཅིག །ཅེས་་་་་
སྨྲས་ཏེ། ཁ་ཆེར་བསྟན་པ་བཞག་ནས་མྱ་ངན་ལས་འདས་སོ། །དེས་ཉེ་སྦས་ལ་
གཏད། འོད་སྲུངས་ཀུན་དགའ་ཤ་ནའི་གོས་ཅན་དང་། །ཉེ་སྦས་ཇི་ཇི་ཀ་དང་
ནག་པོ་དང་། །ལེགས་མཐོང་ཆེན་པོ་བསྟན་པའི་གཏད་རབས་བདུན། །ཞེས་་
ཕྲན་ཚེགས་སུ་འབྱུང་ངོ་། །
བསྡུ་བ་གཉིས་པ་ནི། དུས་སྟོན་པ་འདས་ནས་ལོ་བརྒྱ་དང་བཅུ་ན།
• 125 •



གནས་ཡངས་པ་ཅན་གྱི་ཀུཥྛ ་པུ་རིའི་གཙུག་ལག་ཁང་། སྦྱིན་བདག་ཆོས་རྒྱལ་
མྱ་ངན་མེད། དགོས་པ་ནི། ཨ་ལ་ལ་དང་རྗེས་སུ་ཡི་རང་ཀུན་ཏུ་སྤྱོད། །བརྟག་
པ་དང་ནི་ལན་ཚ་དང་ནི་ལམ་དང་ནི། །སོར་མོ་གཉིས་ཀྱིས་མཐུ་དང་དཀྲུགས་
དང་གདིང་བ་དང་། །གསེར་དངུལ་བྱས་པ་འདི་ནི་བར་སྡོམས་ཡང་དག་བསྡུས། །
ཞེས་པའི་རུང་བ་མ་ཡིན་པ་བཅུ་གསལ་བའི་སླད་དུ། དགྲ་བཅོམ་པ་གྲགས་པ་
ལ་སོགས་པ་ཀུན་དགའ་བོའི་སློབ་མ་དགྲ་བཅོམ་པ་བདུན་བརྒྱས་གཎྜི ་་་་་་་
བརྡུངས་ཏེ། ཡངས་པ་ཅན་པའི་དགེ་སློང་རྣམས་བསྡུས་ནས། རྒན་རིམས་སུ་་
ཡངས་པ་ཅན་པའི་དགེ་སློང་ཞེས་མིང་ཕྱུངས་ཏེ་བཞི་བཅུ་རྒྱས་པར་བརྗོད་་་་
པས་ཐམས་ཅད་ཀྱིས་དེ་དག་བདག་ཅག་གི་དོར་བར་བྱའོ། །ཞེས་ཁས་བླངས་་
པས་བདུན་བརྒྱས་ཡང་དག་པར་བརྗོད་པ་ཞེས་གྲགས་སོ། ། །
བསྡུ་བ་གསུམ་པ་ནི། དགེ་སློང་ལྷ་ཆེན་པོ་ཞེས་པས་བསྟན་པ་ཉམས་པར་
བྱས་པ་གསོ་བའམ། སྡེ་པ་བཅོ་བརྒྱད་དུ་གྱེས་པ་བཀའ་མིན་པར་དོགས་པ་་་་
བསལ་བའི་སླད་དུ། པུ་ན་ཀ་ལ་སོགས་པ་དགྲ་བཅོམ་པ་ལྔ་བརྒྱ། བྷ ་སུ་མི་ཏྲ་ལ་
སོགས་པ་བྱང་ཆུབ་སེམས་དཔའ་ལྔ་བརྒྱ། སོ་སོའི་སྐྱེ་བོའི་པཎྜི་ཏ་ཁྲི་དྲུག་སྟོང་
གིས་བསྡུས་སོ་ཞེས་གྲགས་ལ། བསྡུ་བ་གསུམ་པ་ནི་ལུང་ལས་མ་ཟིན་པས་མི་་་
མཐུན་པ་མང་ཞིག་སྣང་ངོ་། །འདི་ལ་དབྱིག་གཉེན་གྱིས། ཡང་དག་བསྡུ་བའི་་
གཞི་ཉམས་ཕྱིར། །མཐའ་དག་མིན་པར་མཁས་རྟོགས་བྱ། །ཞེས་པ་སྟེ། ཅུང་་་་
ཟད་ལྷད་ཞུགས་པར་འཆད་དོ། །དེ་ལྟར་བསྡུ་བ་བྱས་ནས་སོ་སྐྱེ་གཟུངས་་་་་
ཐོབ་པ་རྣམས་ཀྱིས་བཀའ་ལྷག་ཆད་དུ་འདོན་པ་ལས་བསྟན་པ་མི་ཉམས་པར་
• 126 •



བྱ་བའི་སླད་དུ་ཡི་གེར་བྲིས་ཀྱི། དེ་ཡན་ཆད་བློ་ལ་འདོན་པས་ཡི་གེར་མེད་ཅེས་
ཟེར་ལ། འཇམ་དཔལ་རྩ་རྒྱུད་ལས། མ་སྐྱེས་དགྲའི་བུ་དབུ་པ་ཞེས་བྱ་བས་་་་་
སངས་རྒྱས་ཀྱི་གསུང་རབ་རྣམས་ཡི་གེར་འབྲི་བར་འགྱུར་རོ། །ཞེས་དང་། དྲི་་
མེད་འོད་ལས། བཅོམ་ལྡན་འདས་ཡོངས་སུ་མྱ་ངན་ལས་འདས་པར་གྱུར་པ་ན་
སྡུད་པར་བྱེད་པ་པོ་དག་གིས་ཐེག་པ་གསུམ་གླེག་བམ་ལ་བྲིས་ཏེ་ཞེས་འབྱུང་་་
བས་ཡོད་དམ་སྙམ་མོ། །ཐེག་པ་ཆེན་པོ་རྣམས་ནི། རྒྱལ་པོའི་ཁབ་ཀྱི་ལྷོ་ཕྱོགས་
བི་མ་ལ་སྭ་བྷ་ཝ་ཞེས་བྱ་བའི་རི་ལ་རྒྱལ་སྲས་འབུམ་ཕྲག་བཅུ་གཅིག་འདུས་ཏེ།
འཇམ་དཔལ་གྱི་མངོན་པ། བྱམས་པས་འདུལ་བ། ཕྱག་ན་རྡོ་རྗེས་མདོ་སྡེ་་་་་
བསྡུས་པ་ཡིན་ཞིང་། གསང་སྔགས་ཀྱི་ཆོས་རྣམས་ཀྱང་མདོ་སྡེར་གཏོགས་སོ། །
ཞེས་བཞེད་དོ། །
གཉིས་པ་བསྡུས་པའི་བསྟན་པ་དེ་གནས་ཚུལ་བཤད་པ་ལ་གསུམ་སྟེ།
བསྟན་པའི་ངོས་འཛིན། དེ་ཇི་སྲིད་གནས་པའི་ཡུན། དེ་ལ་བསྟན་འཛིན་་་་
རྣམས་ཀྱིས་བྱ་བ་བྱས་ཚུལ་ལོ། །དང་པོ་ལ་གསུམ་སྟེ། ཐེག་དམན་གྱི་ལུགས་་་་
དང་། ཐེག་པ་ཐུན་མོང་བའི་ལུགས་དང་། ཐེག་ཆེན་ཐུན་མོང་མ་ཡིན་པའི་་་་་
ལུགས་སོ། །དང་པོ་ནི། འདུལ་བ་འོད་ལྡན་ལས། བསླབ་པ་གསུམ་ནི་རབ་སྟོན་
ཅིང་། །ཕྱག་རྒྱ་གསུམ་དང་ཡང་དག་ལྡན། །ཐོག་མ་བར་དང་མཐའ་དགེ་བ། །
སངས་རྒྱས་གསུང་དུ་མཁས་རྟོགས་བྱ། །ཞེས་དང་། སོ་ཐར་མདོར། སྡིག་པ་ཅི་
ཡང་མི་བྱ་ཞིང་། །དགེ་བ་ཕུན་སུམ་ཚོགས་པར་སྤྱད། །རང་གི་སེམས་ནི་ཡོངས་
སུ་གདུལ། །འདི་ནི་སངས་རྒྱས་བསྟན་པ་ཡིན། །ཞེས་གསུངས་པ་ཡིན་ནོ། །
• 127 •



གཉིས་པ་ཐེག་པ་ཐུན་མོང་བའི་ལུགས་ལ། མདོ་ལས། དམ་བའི་ཆོས་ནི་ཐོག་་་་
མར་དགེ་བ། བར་དུ་དགེ་བ། ཐ་མར་དགེ་བ། དོན་བཟང་པོ། ཚིག་འབྱུང་་་་་་
བཟང་པོ། མ་འདྲེས་པ། ཡོངས་སུ་རྫོགས་པ། ཡོངས་སུ་དག་པ། ཡོངས་སུ་བྱང་
བ་ཞེས་གསུངས་ཤིང་། འཕགས་པའི་བདེན་པའི་མདོ་སྡེ་ལ་འཇུག །ཉོན་་་་་
མོངས་པ་འདུལ་བ་ལ་མ་གནང་། རྟེན་འབྲེལ་གྱི་ཆོས་ཉིད་དང་མི་འགལ་བ་་་
ཞིག་ཡིན་པར་གསུངས་སོ། །
གསུམ་པ་ཐེག་ཆེན་ཐུན་མོང་མ་ཡིན་པའི་ལུགས་ནི། མདོ་སྡེ་རྒྱན་ལས།
དད་དང་དགའ་དང་བློ་རྣམས་ཀྱི། །རྒྱུད་ཕྱིར་ཆོས་ནི་དགེ་བ་ཡིན། །དོན་རྣམས་
གཉིས་ལྡན་གཟུང་བླ་དང་། །ཡོན་ཏན་བཞི་ཅན་ཚངས་སྤྱོད་སྟོན། །གཞན་དང་
ཐུན་མོང་མ་ཡིན་སྟོན་པ་དང་། །ཁམས་གསུམ་ཉོན་མོངས་རྣམ་སྤོངས་རྫོགས་་
བྱེད་དང་། །ངོ་བོ་ཉིད་དག་དྲི་མ་དག་པ་དེ། །ཚངས་སྤྱོད་ཡོན་ཏན་བཞི་ལྡན་
ཡིན་པར་འདོད། །ཅེས་པའམ། སྟོང་ཉིད་སྙིང་རྗེ་དབྱེར་མེད་པ། །གང་ལ་་་་་
སེམས་ནི་རབ་སྒོམ་བྱེད། །དེ་ཉིད་སངས་རྒྱས་ཆོས་དང་ནི། །དགེ་འདུན་གྱི་ཡང་
བསྟན་པའོ། །ཞེས་གསུངས་པ་ལྟར་རོ། །
དེ་ལྟ་བུའི་བསྟན་པ་དེའང་། སྟོན་པ་ཉིད་ཀྱིས་གང་ལྟར་གསུངས་པ།
བསྟན་འཛིན་རྣམས་ཀྱིས་ཇི་ལྟར་བཀྲལ་བ། དེ་གཉིས་ཀྱི་ཁྱད་པར་བསྟན་པ་་་
དང་གསུམ་གྱི་སྒོ་ནས་འཆད་དོ། །དང་པོ་ལའང་གསུམ་སྟེ། སྒྲ་དོན་མཚན་ཉིད།
དབྱེ་བ་བཤད་པའོ། །དང་པོ་ནི། རྣམ་བཤད་རིག་པར། ཆོས་ནི་ཤེས་བྱ་ལམ་་་
དང་ནི། མྱ་ངན་འདས་དང་ཡིད་ཀྱི་ཡུལ། །བསོད་ནམས་ཚེ་དང་གསུང་རབ་
• 128 •



དང༌། །འབྱུང་འགྱུར་ངེས་དང་ཆོས་ལུགས་ལའོ། །ཞེས་པས། ཆོས་གང་ལ་་་་་་
འདུས་བྱས་སམ་འདུས་མ་བྱས་སམ་ཞེས་པ་ལྟ་བུ་ཤེས་བྱ་དང་། ཡང་དག་པའི་
ལྟ་བ་ནི། ཆོས་ཞེས་བྱ་བ་ལམ་དང་། ཆོས་ལ་སྐྱབས་སུ་སོང་བ་ཞེས་པ་མྱ་ངན་་
ལས་འདས་པ་དང་། ཆོས་ཀྱི་སྐྱེ་མཆེད་ཅེས་པ་ཡིད་ཀྱི་ཡུལ་དང་། བཙུན་མོའི་
འཁོར་དང་གཞོན་ནུ་རྣམས་དང་ལྷན་ཅིག་སྤྱོད་པ་བསོད་ནམས་དང་། བྱིས་པ་
ནི་མཐོང་བའི་ཆོས་ཅེས་པར་འཛིན་པ་ཡིན་ཞེས་པ་ཚེ་དང༌། ཆོས་ཞེས་པ་ནི་
འདི་ལྟ་སྟེ་མདོ་སྡེ་དང་ཞེས་པ་གསུང་རབ་དང༌། ལུས་འདི་ནི་རྒ་བའི་ཆོས་ཡིན་
ནོ། །ཞེས་འབྱུང་འགྱུར་དང་། དགེ་སྦྱོང་གི་ཆོས་བཞི་ཞེས་པ་ངེས་པ་དང་།
ཡུལ་ཆོས་རིགས་ཆོས་ཞེས་པ་ཆོས་ལུགས་སྟེ་བཅུ་དང་། གཞན་ཡང་ཆོས་ཀྱི་་་་
གོས་འཚོལ་བར་བྱེད་དེ། ཆོས་མ་ཡིན་པ་མ་ཡིན་ནོ་ཞེས་པ་ལྟ་བུ་རིགས་པ་དང་།
བསྒྲུབ་བྱའི་ཆོས་དང་དགག་བྱའི་ཆོས་ཞེས་པ་ལྟ་བུ་ལའང་འཇུག་ལ། དེ་ཡང་
དྲི་ཉ་འཛིན་པ་ལའོ། །ཞེས་པའི་བྱིངས་ཀྱི་དབང་དུ་བྱས་ནས་ཤེས་བྱའི་མཚན་
ཉིད་འཛིན་པའི་དོན་གྱིས་ན་ཆོས་ཏེ། རྣམ་མཁྱེན་གྱི་དེའི་མཚན་ཉིད་ཆོས་་་་་
ཐམས་ཅད་མངོན་སུམ་དུ་བྱེད་པའི་བར་རང་རང་གི་མཚན་ཉིད་འཛིན་པ་་་་
དང་། གཟུགས་ཀྱིས་གཟུགས་ཀྱི་མཚན་ཉིད་གཟུགས་སུ་རུང་བ་འཛིན་པ་དང༌།
ལྟ་བ་བཀའ་བརྟགས་ཀྱི་སྤྱིའི་མཚན་ཉིད་རྣམས་འཛིན་པའོ། །གཞན་ཡང་ཡིད་
ཀྱི་ཡུལ་ཡི་དམ་རང་གི་མཚན་ཉིད་དང་། ཚེ་ནི་ལུས་སམ་རིས་མཐུན་དང་།
མདོ་ལ་སོགས་པ་རིག་པ་སྟོན་པའི་དོན་དང་། དོན་ཕྱིན་ཅི་མ་ལོག་པར་ངེས་་་
པར་འཛིན་པའི་དོན་དང་། འབྱུང་འགྱུར་འཛིན་པ་དང་ངེས་པར་བྱ་དགོས་་་
• 129 •



པའི་བྱ་བ་བྱེད་པས་འཛིན་པ་དང་། ཡུལ་དང་རིགས་ཀྱི་སྤྱོད་པ་འཛིན་པས་་་་
ཡུལ་ཆོས་ལ་སོགས་པའོ། །ཡང་བདག་ཉིད་ལེགས་པར་སྡོམ་པ་དང་། གཞན་ལ་
ཕན་འདོགས་བྱང་སེམས་དང་། དེ་ཆོས་ཞེས་པ་ལྟར་ལམ་དང་མྱ་ངན་འདས་་
པ་དང་བསོད་ནམས་གསུམ་ནི་ལྷུང་བ་ལས་འཛིན་པས་ན་ཆོས་ཞེས་བྱ་སྟེ། དེ་
ལའང་ངན་འགྲོ་ལྷུང་བ་ལས་འཛིན་པ་དང་། འཁོར་བར་ལྟུང་བ་ལས་འཛིན་་
པ་གཉིས་སོ། །དང་པོ་ནི། ཆེད་དུ་བརྗོད་པའི་ཚོམས་ལས། འཇིག་རྟེན་འདི་
དང་ཕ་རོལ་ཏུ། །ཆོས་སྤྱོད་པ་ནི་བདེ་བ་ཉལ། །ཞེས་དང་། རིན་ཆེན་ཕྲེང་བར།
འཇིག་རྟེན་པ་ཡི་ཡང་དག་ལྟ། །ཆེན་པོ་སུ་ལ་ཡོད་གྱུར་པ། །མི་དེ་བསྐལ་པ་་་་
སྟོང་དུ་ཡང་། །ངན་འགྲོར་སྐྱེ་བར་འགྱུར་མ་ཡིན། །ཞེས་པ་ལྟ་བུ་ལས་རྒྱུ་འབྲས་
ལ་ཡིད་ཆེས་པའི་དད་པའམ། འཇིག་རྟེན་པའི་ཡང་དག་པའི་ལྟ་བ་ལ་བརྟེན་
ནས་དགེ་བ་བཅུ་སྤྱོད་པའམ། འཇིག་རྟེན་པའི་བསམ་གཏན་གཟུགས་མེད་ཀྱི་
ཏིང་ངེ་འཛིན་བསྒོམ་པ་ལྟ་བུ་སྟེ། དེ་དག་གིས་ངན་སོང་དུ་ལྟུང་བ་ལས་འཛིན་
པའི་ཆོས་ཞེས་བྱ་བ་ཕྱི་རོལ་པ་ཁ་གཅིག་ལའང་ཡོད་པར་འདོད་དོ། །འཁོར་་་་
བར་ལྟུང་བ་ལས་འཛིན་པ་ནི་ནམ་མཁའི་སྐྱབས་གནས་ཏེ། འདོད་ཆགས་དང་
བྲལ་བ་རྣམས་ཀྱི་མཆོག་ཆོས་ལ་ཞེས་མྱང་འདས་དང་དེ་ཐོབ་བྱེད་ཀྱི་ལམ་་་་་
འཁོར་དང་བཅས་པའོ། །ཐེག་ཆེན་གྱི་ལམ་དང་མྱང་འདས་དང་གསུང་རབ་ནི་
ཐེག་དམན་དུ་ལྷུང་བ་ལས་འཛིན་པ་སྟེ། རང་བཞིན་མི་རྟོགས་ཀྱི་ཤེས་རབ་་་་
དང་བརྩེ་བ་སྙིང་རྗེ་ཆེན་པོ་ཟུང་དུ་འབྲེལ་བས་སྲིད་ཞིར་ལྟུང་བ་ལས་འཛིན་པ་
ཡིན་ནོ། །བྱེ་བྲག་ཏུ་དམ་པའི་ཆོས་ཀྱི་སྒྲ་དོན་ནི། དམ་པ་ནི་རྫོགས་པའི་སངས་
• 130 •



རྒྱས་ཡིན་ལ། དེས་བསྟན་པའི་ཆོས་ཡིན་པའམ། དམ་པའང་ཡིན་ལ་ཆོས་ཀྱང་
ཡིན་པའམ། ཡང་ན་སྐྱེས་བུ་དམ་པ་རྣམས་ཀྱི་སྤྱད་པར་བྱ་བ་ཡིན་པས་ན་དམ་
པའི་ཆོས་ཞེས་བྱ་སྟེ། མིའི་ཆོས་ལུགས་ཞེས་པ་ལྟ་བུའོ། །གཉིས་པ་མཚན་ཉིད་ནི།
བསོད་ནམས་དང་ལམ་དང་མྱང་འདས་བརྗོད་བྱའི་གཙོ་བོར་བྱས་ནས་དེ་་་་
བརྗོད་པར་བྱེད་པའི་གསུང་རབ་དམ་པའི་ཆོས་ནི་མཚོན་པར་བྱེད་པ་སྟེ། དེའི་
མཚན་ཉིད་ནི་གང་ལ་དམིགས་ན་ལུས་ཅན་རྣམས་ཀྱི་སྒྲིབ་པ་ཟད་པའི་ཐབས་
སུ་གྱུར་པ་སྟེ། ཇི་སྐད་དུ། སྡུག་བསྔལ་དག་ནི་ཐམས་ཅད་དང་། །སྒྲིབ་ཀུན་་་་་
སེལ་བྱེད་དམ་པའི་ཆོས། །ཞེས་གསུངས་པ་བཞིན་ནོ། །
གསུམ་པ་དབྱེ་བ་ལ་བརྒྱད་དེ། ངོ་བོའི་སྒོ་ནས། གདུལ་བྱའི་སྒོ་ནས། རྒྱུ་
འབྲས་ཀྱི་སྒོ་ནས། བརྗོད་བྱའི་སྒོ་ནས། གཉེན་པོའི་སྒོ་ནས། དུས་ཀྱི་སྒོ་ནས། །
རྗོད་བྱེད་ཀྱི་སྒོ་ནས། བདག་རྐྱེན་གྱི་སྒོ་ནས་དབྱེ་བའོ། །དང་པོ་ནི། མཛོད་ལས།
སྟོན་པའི་དམ་ཆོས་རྣམ་གཉིས་ནི། །ལུང་དང་རྟོགས་པའི་བདག་ཉིད་ཅན། །
ཞེས་པས། རྟོགས་པའི་ཆོས་དང་། ལུང་གི་ཆོས་གཉིས་སོ། །དང་པོ་རྒྱུད་བླར། །
གང་ཞིག་གང་གི་ཆགས་བྲལ་བ། །བདེན་གཉིས་མཚན་ཉིད་ཅན་དེ་ཆོས། །
ཆགས་བྲལ་ཉིད་ནི་འགོག་པ་དང་། །ལམ་གྱི་བདེན་པ་དག་གིས་བསྡུས། །ཞེས་་
པ་ལྟར། གང་ཞིག་འདོད་ཆགས་དང་བྲལ་བས་འགོག་བདེན་དང་། གང་གིས་
འདོད་ཆགས་དང་བྲལ་བར་བྱེད་པ་ལམ་བདེན་གཉིས་སོ། །དང་པོའི་མཚད་་་་
ཉིད་ནི་དོན་ནི་ཉིད་ལ་དམིགས་པ་གང་དུ་ཟག་པ་དང་བཅས་པའི་དངོས་པོ་་་
འགགས་པ་སྟེ། ཀུན་ལས་བཏུས་སུ་དོན་ནི་ཉིད་ལ་དམིགས་པ་གང་དུ་ཟག་པ་
• 131 •



དང་བཅས་པའི་དངོས་པོ་འགགས་པ་སྟེ་འགོག་པའི་མཚན་ཉིད་དེ་ཞེས་སོ། །
དེ་ལ་སློབ་མི་སློབ་ཀྱི་སྤངས་པ་དང་། ལྷག་མེད་ཀྱི་མྱང་འདས་དང་། ཐེག་ཆེན་
ལུགས་ཀྱི་སངས་རྒྱས་ཀྱི་ཆོས་སྐུ་རྣམས་སོ། །ལམ་བདེན་གྱི་མཚན་ཉིད་ནི། ཟག་
མེད་ཡེ་ཤེས་འཁོར་བཅས་འགོག་པ་མངོན་དུ་བྱེད་པའི་ཐབས་ཏེ། མཛོད་དུ།
ཟག་མེད་ལམ་གྱི་བདེན་པ་དང༌། །ཞེས་པའམ། རྒྱུད་བླར། དག་གསལ་གཉེན་
པོའི་ཕྱོགས་ཉིད་ཀྱིས། །ཞེས་བཤད་པས་སོ། །དེ་ལ་མཐོང་སྒོམ་མི་སློབ་ལམ་་་
གསུམ་ཟག་མེད་དང་། རྒྱུད་བླར་མཐོང་སྒོམ་གཉིས་ལ་བཤད་ཅིང་། ཚོགས་་་་
སྦྱོར་གཉིས་ལམ་བདེན་གྱི་འཁོར་ཡིན་ནོ། །
གཉིས་པ་ལུང་གི་ཆོས་ཀྱི་མཚན་ཉིད་ནི། རྟོགས་པའི་ཆོས་ལ་འཇུག་པའི་
བརྗོད་བྱེད་དོ། །དེ་ལ་སྤྲོས་པ་ལས་བྱུང་བའི་བག་ཆགས་དང་། ཆོས་ཀྱི་་་་་
དབྱིངས་རྒྱུ་མཐུན་པ་ལས་བྱུང་བའི་མངོན་བརྗོད་དོ། །དང་པོ་ནི། རྟ་དང་གླང་
པོ་སོགས་ཀྱི་གཏམ་སྣ་ཚོགས་པ་སྟེ་འཁོར་བ་དང་ཆོས་མཐུན་པས་འཇིག་རྟེན་
པའི་མངོན་བརྗོད་ཅེས་ཀྱང་བྱའོ། །གཉིས་པ་ནི། གསུང་རབ་ཡན་ལག་བཅུ་་་
གཉིས་ཏེ། དབུས་མཐར། རྒྱུ་མཐུན་དོན་གྱི་མཆོག་ཉིད་དང་། །ཞེས་པ་དང་།
དོན་གསལ་གྱི་འགྲེལ་པར། ཆོས་ཀྱི་དབྱིངས་ཀྱི་རྒྱུ་མཐུན་པར་གྱུར་པ་ཞེས་བྱ་་
བའི་དོན་ཅན་གཉིས་སོ། །དེ་ནི་མྱང་འདས་དང་ཆོས་མཐུན་པའི་འཇིག་རྟེན་་
ལས་འདས་པའི་མངོན་བརྗོད་ཅེས་བྱ་སྟེ། མྱང་འདས་ལས། ཆུ་བོ་ཆེན་པོ་བཞི་
རྒྱ་མཚོར་བབ། འབབ། གཞོལ་བ་བཞིན་དུ། ཆོས་ཐམས་ཅད་ཀྱང་མྱ་ངན་ལས་
འདས་པར་བབ་འབབ་གཞོལ་བ་ཅེས་སོ། །གཉིས་པ་གདུལ་བྱའི་སྒོ་ནས་དབྱེ་་
• 132 •



བ་ནི། རྒྱན་ལས། སྡེ་སྣོད་དག་ནི་གསུམ་མམ་གཉིས་ཀྱང་རུང་། །ཞེས་པའི་་་་་
གཉིས་ཀྱི་ཚིག་ཟུར་ལས། དམན་པ་ལ་མོས་པ་ཉན་ཐོས་དང་། རྒྱ་ཆེན་པོ་ལ་་་་་
མོས་པ་ཐེག་ཆེན་གྱི་སྡེ་སྣོད་གཉིས་སོ། །དེ་གཉིས་ཀྱི་ཁྱད་ནི་ཐེག་བསྡུས་ལས།
ཤེས་བྱའི་གནས་དང་མཚན་ཉིད་དེར་འཇུག་དང་། །དེ་ཡི་རྒྱུ་འབྲས་དེ་ར་་་་་
དབྱེ་བ་དང་། །བསླབ་པ་གསུམ་དང་དེ་རབ་སྤངས་པ་དང༌། །ཡེ་ཤེས་ཐེག་པ་་
མཆོག་གྱུར་ཁྱད་པར་འཕགས། །ཞེས་པའམ། ཡང་ན་ཉན་ཐོས་ལུགས་ཀྱི་ཤིན་་
ཏུ་རྒྱས་པའི་སྡེ་སྣོད་ནི་མདོ་སྡེའི་ལེའུའི་རྣམ་གྲངས་ཤིན་ཏུ་མང་ཞིང་རྒྱས་པ་ལ་
འདོད་ཅིང་། ཐེག་ཆེན་ལུགས་ཀྱི་ཤིན་ཏུ་རྒྱས་པའི་སྡེ་སྣོད་ངེས་པའི་ཚིག་གི་་་་
ཚུལ་གྱི་ཐེག་པ་རྒྱས་པས་ན་ཤིན་ཏུ་རྒྱས་པ་སྟེ་སྟོང་ཕྲག་བརྒྱ་པ་སོགས་དང་་་་
ལྡན་པས་ཆོས་ཆེན་པོ། སེམས་ཅན་ཐམས་ཅད་ཀྱི་ཕྱིར་རྫོགས་པའི་བྱང་ཆུབ་ཏུ་
སེམས་བསྐྱེད་པས་སེམས་བསྐྱེད་ཆེན་པོ། ཆོས་ཤིན་ཏུ་ཟབ་པ་དང་རྒྱ་ཆེ་བ་ལ་
མོས་པས་མོས་པ་ཆེན་པོ། བདག་གཞན་མཉམ་པའི་བསམ་པ་ཐོབ་པས་བསམ་
པ་རྒྱ་ཆེན་པོ་སར་ཆུད་ནས་སྐད་ཅིག་རེ་རེ་ལ་ཚོགས་གཉིས་དཔག་ཏུ་མེད་པ་་་
གསོག་པས་ཚོགས་ཆེན་པོ། བསྐལ་པ་གྲངས་མེད་གསུམ་དུ་བརྩོན་པས་དུས་་་་
ཆེན་པོ། སེམས་ཅན་ཐམས་ཅད་མི་མཉམ་པར་སངས་རྒྱས་ཀྱི་སྐུ་འགྲུབ་པས།
ཡང་དག་པར་གྲུབ་པ་ཆེན་པོ་སྟེ་ཆེན་པོ་བདུན་དང་ལྡན་པས་ན་ཐེག་པ་ཆེན་་
པོའོ། །མདོ་སྡེ་རྒྱན་ལས་ཀྱང་། འདི་དང་ཆ་འདྲ་ཞིག་གསུངས་སོ། །
གསུམ་པ་རྒྱུ་འབྲས་ཀྱི་སྒོ་ནས་དབྱེ་ན། དབང་པོ་རྟུལ་པོ་རྒྱུ་ལ་མོས་པས་་
རྒྱུ་ལམ་དུ་བྱེད་པ་མཚན་ཉིད་ཀྱི་ཐེག་པ་དང་། དབང་རྣོན་རྒྱུ་འབྲས་ལྷུན་གྲུབ་
• 133 •



ལ་མོས་པས་འབྲས་བུ་ལམ་དུ་བྱེད་པ་སྔགས་ཀྱི་ཐེག་པ་གཉིས་སོ། །དེ་ཡང་མདོ་
སྡེ་གདམས་ངག་འབོག་པའི་རྒྱལ་པོ་ལས། འཇམ་དཔལ་གྱིས། འདྲེན་པའི་ཐེག་
པ་གསུམ་པོ་དག །བཅོམ་ལྡན་ངེས་པར་གསུང་ལགས་ན། །རྒྱུ་འབྲས་ལྷུན་གྲུབ་
ཏུ་སྤྱོད་ཅིང་། །སངས་རྒྱས་གཞན་མི་འཚོལ་བ་ཡི། །ངེས་པའི་ཐེག་པ་ཅིས་མི་་་
གསུང༌། །ཞེས་ཞུས་པ་ལས། རྒྱུ་ལ་མོས་པ་རྒྱུ་ཆོས་ཀྱི། །འཁོར་ལོ་རབ་ཏུ་བསྐོར་
བྱས་ནས། །རྡོ་རྗེ་ཐེག་པའི་ཉེ་ལམ་ཞིག །མ་འོངས་དུས་ན་འབྱུང་བར་འགྱུར། །
ཞེས་གསུངས་པ་བཞིན་ནོ། །དེ་གཉིས་ཀྱི་ཁྱད་པར་ནི། ཚུལ་གསུམ་སྒྲོན་མེ་ལས།
དོན་གཅིག་ན་ཡང་མ་རྨོངས་དང་། །ཐབས་མང་དཀའ་བ་མེད་པ་དང་། །
དབང་པོ་རྣོན་པོའི་དབང་བྱས་ཕྱིར། །སྔགས་ཀྱི་ཐེག་པ་ཁྱད་པར་འཕགས། །
ཞེས་སོ། །དེ་ལྟ་བུའི་རྡོ་རྗེ་ཐེག་པ་དེའང་ཨཱརྱ་དེ་བས་རིག་འཛིན་གྱི་སྡེ་སྣོད་་་་
ཅེས་ཟུར་དུ་འབྲངས་ཤིང་། ཤན་ཏི་པས་ཟབ་མོའི་དོན་བསྡུས་ནས་སྟོན་པས་་
མདོ་སྡེར་གཏོགས་པར་མཛད་ལ། ཨ་བྷ ་ཡས་བསླབ་པ་གསུམ་སྟོན་པས་སྡེ་སྣོད་
གསུམ་གའོ་ཞེས་བཤད་དོ། །བཞི་པ་བརྗོད་བྱའི་སྒོ་ནས་དབྱེ་བ་ནི། སངས་རྒྱས་
རྣམས་ཀྱི་ཆོས་བསྟན་པ། །བདེན་པ་གཉིས་ལ་ཡང་དག་བརྟེན། །འཇིག་རྟེན་་་་
ཀུན་རྫོབ་བདེན་པ་དང་། །དམ་པའི་དོན་གྱི་བདེན་པའོ། །ཞེས་དང་། བློ་གྲོས་་
མི་ཟད་པས་བསྟན་པ་ལས། ཀུན་རྫོབ་སྒྲུབ་པ་སྟོན་པ་ནི་དྲང་བའི་དོན་དང་།
དོན་དམ་སྒྲུབ་པ་སྟོན་པ་ནི་ངེས་པའི་དོན་ནོ་ཞེས་གསུངས་པ་བཞིན། ཀུན་་་་་
རྫོབ་རིག་པས་མི་གནས་པར་སྟོན་པ་དང༌། དོན་དམ་རིག་པས་འཐད་པར་
སྟོན་པ་གཉིས་སུ་ངེས་སོ། །
• 134 •



ལྔ་པ་གཉེན་པོའི་སྒོ་ནས་དབྱེ་བ་ལ་བཞི་སྟེ། སྡེ་སྣོད་གསུམ་དུ་འཇོག་པའི་
རྒྱུ་མཚན། དེའི་ངེས་ཚིག །ཡན་ལག་བཅུ་གཉིས་བསྡུ་ཚུལ། སོ་སོའི་ངེས་ཚིག་་་་
བཤད་པའོ། །དང་པོ་ནི། མདོ་སྡེ་རྒྱན་ལས། སྡེ་སྣོད་དག་ནི་གསུམ་མམ་གཉིས་
ཀྱང་རུང་། །བསྡུས་པའི་ཕྱིར་ཏེ་རྒྱུ་ནི་དགུར་འདོད་དོ། །དེ་ནི་བག་ཆགས་་་་་
རྟོགས་དང་ཞི་བ་དང་། །རབ་ཏུ་རྟོགས་པས་རྣམ་པར་གྲོལ་བར་བྱེད། །ཅེས་་་
གསུངས་པའི་དོན་ཏེ། རྒྱུ་དགུ་ནི། ཁྱིམ་པའི་ཕྱོགས་འདོད་ཡོན་ལྔ་ལ་སྤྱོད་པ་་་
འདོད་པ་བསོད་ཉམས་ཀྱི་མཐའ་དང་དགེ་སྦྱོང་གི་ཕྱོགས་དཀའ་ཐུབ་དང་མེ་
ལྔ་བསྟེན་པ་ལུས་གདུང་བར་བྱེད་པ་ངལ་ཞིང་དུབ་པའི་མཐའ་སྟེ། གཉིས་ཀས་
ཀྱང་སེམས་གཡེངས་ཏེ་ཏིང་ངེ་འཛིན་ལས་སུ་མི་རུང་བས་རྣམ་གྲོལ་གྱི་གེགས་
བྱེད་པའི་ཕྱིར་གནང་བཀག་གི་སྤྱོད་པས་སྒོ་གསུམ་ལས་རུང་དུ་བྱེད་པ་འདུལ་
བའི་སྡེ་སྣོད་དང་། ཕུང་པོ་དང་ཁམས་ལ་སོགས་པའི་ཆོས་སྤྱིའི་མཚན་ཉིད་ལ་
ཐེ་ཚོམ་ཟ་བའི་གཉེན་པོར་དོན་ངེས་པར་བྱེད་པ་མདོ་སྡེའི་སྡེ་སྣོད་དང་། རང་
གི་ལྟ་བ་ལ་མཆོག་ཏུ་འཛིན་པས་མཁས་པ་མི་འཚོལ་བའི་གཉེན་པོར་ཆོས་་་་་
ཐམས་ཅད་ཀྱི་རང་དང་སྤྱིའི་མཚན་ཉིད་ཕྱིན་ཅི་མ་ལོག་པ་སྟོན་པ་མངོན་པའི་
སྡེ་སྣོད་གསུམ་དུ་བསྡུས་ཤིང་། ཡང་ལྷག་པ་ཚུལ་ཁྲིམས་ཀྱི་བསླབ་པ་རྒྱུད་ལ་་་་
བསྒྲུབ་པའི་ཐབས་སྟོན་པ་ལ་འདུལ་བ། ལྷག་པ་སེམས་ཀྱི་བསླབ་པ་རྒྱུད་ལ་་་་
བསྒྲུབ་པའི་ཐབས་སྟོན་པ་ལ་མདོ་སྡེ། ལྷག་པ་ཤེས་རབ་ཀྱི་བསླབ་པ་རྒྱུད་ལ་་་་་
བསྒྲུབ་པའི་ཐབས་སྟོན་པ་ལ་མངོན་པ་སྟེ་གསུམ་དུ་བསྡུས་ལ། ཡང་ཆོས་དང་་
དོན་རྟོགས་པའི་ཆེད་དུ་འདུལ་བ། ཆོས་དང་དོན་བཤད་པའི་ཕྱིར་དུ་མདོ་སྡེ།
• 135 •



ཆོས་དང་དོན་ཡང་དག་པར་བརྗོད་པ་གདོན་མི་ཟ་བར་མཁས་པའི་སླད་དུ་་་
མངོན་པ་གསུམ་དུ་བསྡུས། དེ་ལ་དང་པོ་ནི། གཉེན་པོ་གསུམ་དང་། བར་པ་ནི་
བསླབ་པ་གསུམ་དང་། ཐ་མ་ནི་ཆོས་དང་དོན་གྱི་ཕྱིར་བསྡུས་པ་ཡིན་ནོ། །དེ་་་
ཡང་སྡེ་སྣོད་ལ་ཐོས་པ་བྱས་པས་བག་ཆགས་འཇོག་པ་དང་། བསམས་པས་་་་
དོན་རྟོགས་པ་དང་། བསྒོམ་པས་ཞི་གནས་ཀྱིས་སེམས་ཀྱི་ཉོན་མོངས་པ་ཞི་་་
བར་བྱེད་པ་དང་། ལྷག་མཐོང་གི་ཆོས་ཉིད་རབ་ཏུ་རྟོགས་པས་ས་བོན་ལས་་་་་
གྲོལ་བར་བྱེད་པའོ། །གཉིས་པ་སྡེ་སྣོད་ཀྱི་ངེས་ཚིག་ནི། པིཎྜ ་ཀ་ཞེས་པ་གོང་་་
བུའམ་བསྡུས་པ་ལ་འཇུག་སྟེ། དོན་མང་པོ་བརྗོད་བྱར་བསྡུས་པས་སམ། ཡང་
ན། པིཎྜ་ཀ་ཡུལ་དབུས་ཀྱི་བྲེ་བོ་ཆེའི་མིང་སྟེ་དེ་ནས་བྲེ་ཆུང་བ་མང་པོ་འབྱུང་
བ་བཞིན་དུ། འདི་དག་གི་ནང་དུ་ཤེས་བྱ་ཐམས་ཅད་འདུས་ཤིང་བརྗོད་བྱ་་་་
བསླབ་པ་མང་པོ་འབྱུང་བའི་དོན་གྱིས་ན་སྡེ་སྣོད་དོ། །གསུམ་པ་ཡན་ལག་བཅུ་
གཉིས་སྡེ་སྣོད་གསུམ་དུ་བསྡུ་ཚུལ་ནི། གླེང་གཞི་ནི་བྱུང་བ་དང་བཅས་པའི་་་་
བསླབ་པ་སྟོན་པས་འདུལ་བའི་སྡེ་སྣོད་ཀྱི་གཙོ་བོ་ཡིན་ལ། རྟོགས་བརྗོད། དེ་ལྟ་
བུ་བྱུང་བ། སྐྱེས་རབས་གསུམ་ནི་དེའི་འཁོར་ཡིན་པས་དེ་ལྟར་བཞི་ནི་འདུལ་
བའོ། །མདོ་སྡེ། དབྱངས་སྙད། ལུང་བསྟན། ཚིགས་བཅད། ཆེད་བརྗོད་ལྔ་ནི་་་
ཉན་ཐོས་ཀྱི་སྡེ་སྣོད། ཤིན་ཏུ་རྒྱས་པའི་སྡེ་དང་། རྨད་དུ་བྱུང་བའི་སྡེ་ནི་བྱང་་་་
སེམས་ཀྱི་མདོ་སྡེ་སྟེ་དེ་ལྟར་བདུན་ནི་མདོ་སྡེའོ། །གཏན་ལ་དབབ་པ་བསྟན་་་
པའི་སྡེ་ནི་ཐེག་ཆེན་དང་ཉན་ཐོས་གཉིས་ཀའི་མངོན་པའི་སྡེ་སྣོད་ཡིན་ནོ། །
བཞི་པ་སྡེ་སྣོད་གསུམ་པོ་སོ་སོའི་ངེས་ཚིག་ནི། མདོ་སྡེ་བརྒྱན་ལས། ལྟུང་
• 136 •



དང་འབྱུང་དང་ལྡང་བ་དང་། ངེས་པར་འབྱུང་དང་གང་ཟག་དང་། བཅས་པ་
དང་ནི་རབ་དབྱེ་དང་། རྣམ་པར་ངེས་ཕྱིར་འདུལ་བ་ཉིད། ཅེས་པའི་དོན་ཏེ།
བི་ན་ཡ་ཞེས་པ་ལྟུང་བ་སྟོན་ཅིང་ངེས་པར་བྱེད་པས་སམ། ཡང་ན་བི་ནི་ཥ་ཡ་
ཞེས་པ་རྣམ་པར་ངེས་པ་ཞེས་བྱ་བའི་དོན་གྱིས་ན་འདུལ་བའོ། །དེ་བཞིན་དུ་་་
གནས་རྣམས་དང་ནི་མཚན་ཉིད་དང་། །ཆོས་དོན་སྨོས་ཕྱིར་མདོ་ཡིན་ནོ། །
ཞེས་པའི་དོན་ཏེ། སཱུ་ཏྲ་ཞེས་པ་མགོ་སྨོས་པའི་དོན་ཏེ། རྒྱལ་པོའི་ཁབ་ན་ཞེས་
པ་ལྟ་བུ་གནས་སྨོས་པ་དང་། སའི་མཚན་ཉིད་ནི་སྲ་བའོ་ཞེས་པ་ལྟ་བུ་མཚན་
ཉིད་སྨོས་པ་དང་། ཆོས་ཀྱི་ཚིག་དང་དོན་གྱི་མགོ་སྨོས་པ་ན་མདོ་དང་། དེ་་་་
འདྲའི་ཚོགས་སུ་གྱུར་པ་ན་སྡེ་ཞེས་བྱ་སྟེ་མདོའོ། །ཡང་། མངོན་དུའི་ཕྱིར་དང་་
ཡང་ཡང་ཕྱིར། །ཟིལ་གནོན་རྟོགས་ཕྱིར་མངོན་པའི་ཆོས། །ཞེས་བྱ་བའི་དོན་ཏེ།
ཨ་བྷི ་གཞིར་བཞག་ནས། མུ་ཁྱུ་ཞེས་པ་དང་སྦྱར་ན་མངོན་དུ་གྱུར་པ་སྟེ། དེ་ཁོ་
ན་ཉིད་མངོན་དུ་གྱུར་པའི་དབང་དུ་བྱས་པ་དང་། ཀྵ་ན་ཞེས་པ་ཡང་ཡང་སྟེ་
ཕུང་ཁམས་སྐྱེ་མཆེད་རྫས་ཡོད་རྟགས་ཡོད་སྒོ་དུ་མ་ནས་ཡང་ཡང་སྟོན་པའི་་་
དབང་དུ་བྱས་པ་དང་། གླུ ་ཞེས་པ་ཟིལ་གནོན་ཏེ་ཆོས་ཐམས་ཅད་ཀྱི་རང་དང་
སྤྱིའི་མཚན་ཉིད་མ་ལུས་པ་ཤེས་ནས་འབེལ་གཏམ་གྱིས་གཏན་ལ་འབེབས་པས་
ན་སྨྲ་བ་ངན་པ་གཞན་ཟིལ་གྱིས་གནོན་པ་དང་། ས་མ་ཡ་ཞེས་པ་དང་སྦྱར་་་་་
ནས་མངོན་པར་རྟོགས་པ་སྟེ། ཤེས་བྱ་ཇི་སྙེད་པའི་རྫས་རྟགས་སོགས་རྟོགས་་་་
པའི་དོན་གྱིས་ན་མངོན་པ་ཞེས་བྱའོ། །དེ་ནས། མདོ་དང་ཆོས་མངོན་འདུལ་བ་
དག །མདོར་ན་དོན་ནི་རྣམ་བཞིར་འདོད། །བློ་དང་ལྡན་པས་དེ་ཤེས་ནས། །
• 137 •



རྣམ་པ་ཐམས་ཅད་མཁྱེན་པ་ཐོབ། །ཅེས་གསུངས་སོ། །དྲུག་པ་དུས་ཀྱི་སྒོ་ནས་
དབྱེ་ན། དུས་དང་པོར་གསུངས་པ་ལ་བདེན་བཞིའི་ཆོས་འཁོར་བར་་་་་
གསུངས་པ་ལ་མཚན་ཉིད་མེད་པའི་ཆོས་འཁོར་ཐ་མར་གསུངས་པ་ལ་དོན་་་་་
དམ་རྣམ་པར་ངེས་པའི་ཆོས་འཁོར་ཏེ་གསུམ་དུ་དགོངས་པ་ངས་འགྲེལ་དུ་་་་
གསུངས་སོ། །བདུན་པ་བརྗོད་བྱེད་གྱི་སྒོ་ནས་དབྱེ་བ་ནི། བརྒྱད་སྟོང་འགྲེལ་པ་
སྙིང་པོ་མཆོག་ཏུ། མདོ་སྡེ་དབྱངས་བསྙད་ལུང་བསྟན་དང་། །ཚིག་བཅད་ཆེད་
བརྗོད་གླེང་གཞི་དང་། །རྟོགས་བརྗོད་དེ་ལྟ་བུ་བྱུང་དང་། །སྐྱེས་རབས་ཤིན་ཏུ་
རྒྱས་པ་དང་། །རྨད་བྱུང་གཏན་ལ་དབབ་པ་དང་། །གསུང་རབ་ཡན་ལག་བཅུ་
གཉིས་ཡིན། །ཞེས་གསུངས་སྟེ། དེ་ལ་མདོ་སྡེ་ནི། གང་བཞེད་པའི་དོན་མགོ་་་
སྨོས་པའི་ཚུལ་གྱིས་གསུངས་པ་སྟེ། ཅིའི་ཕྱིར་ཕྱེ་སྟེ་མ་གསུངས་ཞེ་ན། ཀུན་ལས་
བཏུས་སུ། ཕན་ཡོན་བཅུ་གཟིགས་ནས་དེ་བཞིན་གཤེགས་པས་གསུངས་པའི་་
ཚུལ་གྱི་ཆོས་སྟོན་ཏེ། རྣམ་པར་བཞག་སླ་བ་དང་། བཤད་སླ་བ་དང་། གཟུང་
སླ་བ་དང་། ཆོས་ལ་གུས་པས་ཚོགས་མྱུར་དུ་རྫོགས་པར་བྱེད་པ་དང་། མྱུར་དུ་
ཆོས་ཉིད་གཏོགས་པར་བྱ་བ་དང༌། སངས་རྒྱས་ལ་ཤེས་ནས་དད་པ་ཐོབ་པ་་་
དང་། ཆོས་དང་དགེ་འདུན་ལ་ཤེས་ནས་དད་པ་ཐོབ་པ་དང་། མཐོང་ཆོས་ལ་
བདེ་བའི་ཆོས་ལ་རེག་པ་དང་། འབེལ་བའི་གཏམ་གྱིས་གཏན་ལ་འབེབས་པས་
དམ་པ་རྣམས་ཀྱི་སེམས་མགུ་བར་བྱེད་དེ་མཁས་པ་མཁས་པ་ཞེས་བྱ་བ་་་་་
གྲངས་སུ་འགྲོ་བའོ། །ཞེས་དང་། དབྱངས་ཀྱི་བསྙད་པའི་སྡེ་ནི། མདོ་སྡེའི་སྡེ་དེ་
ཉིད་དབུས་དང་ཐ་མར་ཚིགས་སུ་བཅད་དེ་དབྱངས་ཀྱི་བསྙད་པའི་དྲང་བའི་
• 138 •



དོན་གྱི་མདོ་སྡེ་རྟོགས་པར་བྱེད་པའི་དོན་དང་། ལུང་དུ་བསྟན་པའི་སྡེ་ནི།
ཉན་ཐོས་འདས་ཏེ་ཤི་བའི་དུས་བྱས་པ་དང་འབྱུང་བ་ལུང་དུ་སྟོན་པ་དམ་ཆོས་
པད་དཀར་ལྟ་བུའམ། ཡང་ན་ངེས་དོན་གྱི་མདོ་སྡེ་དག་རྣམ་པར་ཕྱེ་ནས་་་་་
དགོངས་པ་ལུང་སྟོན་པའི་ཕྱིར་དང་། ཚིགས་སུ་བཅད་པའི་སྡེ་ནི། ཚིགས་་་་་
བཅད་དུ་སྦྱར་ནས་གསུངས་པ་སྟེ། དེ་ལ་གསུང་རབ་ལ། གྲོགས་པའི་རྩ་བ། །
གཉིས་པ། གསུམ་པ། ལྔ་པ། དྲུག་པ་རྣམས་དང་། བསྟན་བཅོས་ལ་གྲགས་པ་རྩ་
བ་བཞི་པའོ། །གཉིས་པ་ནི། དགེ་སློང་འདི་ནི་སྟོན་པ་སྟེ། །ཉེ་བར་ཞི་ཞིང་ཟག་
པ་ཟད། །ཅེས་པ་ལྟ་བུ། རྩ་བ་གསུམ་པ་ནི་འདི་ན་བདག་གི་སེམས་ཅན་མེད།
སྲོག་ཀྱང་ཡོད་པ་མ་ཡིན་ཏེ། །ཆོས་འདི་རྒྱུ་དང་བཅས་ལས་འབྱུང་། །ཞེས་པ་ལྟ་
བུ། བཞི་པ་ནི། ཆོས་རྣམས་ཐམས་ཅད་རྒྱུ་ལས་བྱུང་ཞེས་སོགས་ལྟ་བུ་དང༌། ལྔ་
པ་ནི། མཉེས་བྱེད་མཎྜ ལ་བཟང་པོ་འདི་ཕུལ་བས། །ཞེས་སོགས་ལྟ་བུ་དང་།
དྲུག་པ་ནི། ལུས་ཀྱི་སྡོམ་པ་ལེགས་པ་ནི། ཞེས་སོགས་ལྟ་བུའོ། །བསྟན་བཅོས་ལ་
གྲགས་པ་ནི། ཚིགས་བཅད་རྐང་བཞི་དེ་ལ་ནི། །ཞེས་པའི་དོན་དེ་ཡོངས་སུ་་་་
གྲགས་པའོ། །ཆེད་དུ་རྗོད་པའི་སྡེ་ནི། རྣམ་བཤད་རིག་པར། གང་ཟག་གི་ཆེད་
དུ་གསུངས་པ་མ་ཡིན་གྱིས་བསྟན་པར་གནས་པར་བྱ་བའི་ཆེད་འབའ་ཞིག་གི་
དབང་དུ་བྱས་པ་དེའོ། །ཞེས་བཤད་པས། དཔེར་ན་ཐུབ་པས་སྣོད་བཅུད་ཀྱི་་་
ཞིང་སྦྱངས་པ་ན་སངས་རྒྱས་རྣམས་ཀྱིས་དུལ་བ་ནི་ལེགས་སོ་ལེགས་སོ། །ཞི་བ་
ནི་ལེགས་སོ་ཞེས་སོགས་ཡི་རང་བརྗོད་པ་ལྟ་བུའོ། །གླེང་གཞི་ནི་གང་ཟག་་་་་
འགའ་ཞིག་གི་ཆེད་དུ་གསུངས་པ་དང༌། བྱུང་བ་དང་བཅས་ནས་བསླབ་པའི་་
• 139 •



གཞི་གསུངས་པ་ནོར་ཅན་ལ་མ་བྱིན་ལེན་གྱི་བསླབ་པ་བཅས་པ་ལྟ་བུའོ། །
རྟོགས་པ་བརྗོད་པའི་སྡེ་ནི། དཔེ་དང་བཅས་ནས་གསུངས་པ་སྟེ་དོན་གསལ་་་
བར་བྱེད་པའི་ཕྱིར་རོ། །དེ་ལྟ་བུ་བྱུང་བའི་སྡེ་ནི་སྔོན་གྱི་སྦྱོར་བ་དང་ལྡན་པ་སྟེ་
ཀེ་མོ་གོ་ཏ་མའི་གཏམ་རྒྱུད་ལྟ་བུའོ། །སྐྱེས་པ་རབས་ཀྱི་སྡེ་ནི་བྱང་ཆུབ་སེམས་་
དཔའི་སྤྱོད་པ་སྟོན་པ་སྟེ་ཐམས་ཅད་སྒྲོལ་གྱི་རྣམ་ཐར་ལྟ་བུའོ། །ཤིན་ཏུ་རྒྱས་་་
པའི་སྡེ་ནི། བྱང་ཆུབ་སེམས་དཔའི་སྡེ་སྣོད་དང་ལྡན་པ་དེ། སེམས་ཅན་ཐམས་
ཅད་ལ་ཕན་པ་དང་བདེ་བའི་གནས་ཡིན་པ་དང་རྒྱས་པ་དང་རྒྱ་ཆེ་བ་དང་་་་
ཟབ་པའི་རྣམ་པར་ཆོས་སྟོན་པའི་ཕྱིར་དང་། སྒྲིབ་པ་ཐམས་ཅད་རྣམ་པར་་་་་
ཐག་པས་རྣམ་པར་འཐག་པ། གཞན་དང་མཚུངས་པ་མ་ཡིན་པས་མཚུངས་་་་་
བྲལ། ཆེན་པོ་བདུན་དང་ལྡན་པས་ཐེག་པ་ཆེན་པོའོ། །རྨད་དུ་བྱུང་བའི་སྡེ་ནི།
ཉན་ཐོས་དང་བྱང་ཆུབ་སེམས་དཔའ་དང་སངས་རྒྱས་རྣམས་ཀྱི་ངོ་མཚར་རྨད་
དུ་བྱུང་བའི་ཆོས་སྟོན་པའོ། །བསྟན་ལ་དབབ་པར་བསྟན་པའི་སྡེ་ནི། གང་དུ་་
ཆོས་ཀྱི་མཚན་ཉིད་ཕྱིན་ཅི་མ་ལོག་པར་སྟོན་པས་མདོ་སྡེ་ལ་སོགས་པའི་དོན་
བཤད་པའོ། །
བརྒྱད་པ་བདག་རྐྱེན་གྱི་སྒོ་ནས་དབྱེ་བ་ལ་གསུམ་སྟེ། ཞལ་ནས་གསུངས་
པས། བྱིན་གྱིས་བརླབས་པ། རྗེས་སུ་གནང་བའོ། །དེ་ལ་དང་པོ་ནི། མདོ་སྡུད་
པ་ལྟ་བུ། །གཉིས་པ་བྱིན་གྱིས་བརླབས་པ་ལ། སྐུ་གསུང་ཐུགས་ཀྱི་བྱིན་གྱིས་་་་
བརླབས་པའི་དབྱེ་བ་གསུམ་སྟེ། དང་པོ་ནི་མདོ་སྡེ་ས་བཅུ་པ་ལྟ་བུ། གཉིས་པ་
ནི། མ་སྐྱེས་དགྲའི་འགྱོད་པ་གསལ་བའི་མདོ་ལྟ་བུ། གསུམ་པ་ནི། ཀུན་ཏུ་་་་་
• 140 •



བཟང་པོའི་སྤྱོད་པ་སྟོན་པ་ལྟ་བུ། གསུམ་པ་རྗེས་སུ་གནང་བ་ནི། གླེང་གཞི་་་་
དང་མཚམས་སྦྱོར་དང་མཐུན་འགྱུར་ཡི་རང་རྣམས་ཡིན་ཞིང་ཤེས་སྙིང་ལ་་་་་་
གསུམ་ཁ་ཚང་བར་འདོད་དོ། །
གཉིས་པ་དེ་དག་བསྟན་འཛིན་རྣམས་ཀྱིས་ཇི་ལྟར་བཀྲལ་ཚུལ་ལ་གསུམ་
སྟེ། མཚན་ཉིད། ངེས་ཚིག དབྱེ་བ་བཤད་པའོ། །དང་པོ་ནི། རྒྱུད་བླར། གང་་་་
ཞིག་རྒྱལ་བའི་བསྟན་པ་འབའ་ཞིག་གིས། །དབང་བྱས་རྣམ་གཡེང་མེད་ཡིད་་་་
ཅན་གྱིས་བཤད། །ཐར་པ་ཐོབ་པའི་ལམ་དང་རྗེས་མཐུན་པ། །དེ་ཡང་དྲང་་་་་
སྲོང་བཀའ་བཞིན་སྤྱི་བོས་བླངས། །ཞེས་པས། བརྗོད་བྱ་རྒྱལ་བའི་བསྟན་པ་་་
འབའ་ཞིག་དབང་དུ་བྱས་པ་དང་། རྩོམ་པོ་རྣམ་གཡེང་མེད་པའི་ཡིད་ཅན་་་་་
གྱིས་བཤད་པ་དང་། འབྲས་བུ་ཐར་པ་ཐོབ་པ་དང་རྗེས་སུ་མཐུན་པ་དེ་མཚན་
ཉིད་གསུམ་ལྡན་ཞིག་དགོས་པར་འདོད་དོ།།
གཉིས་པ་ངེས་ཚིག་ནི་ཤ་ས་ན་འཆོས་པ་སྟེ་རྒྱུ་ཉོན་མོངས་པ་དུག་གསུམ་
ལས་བསླབ་པ་གསུམ་ལྡན་དུ་འཆོས་པ་དང་། ཏ་ར་ཎ་སྐྱོབ་པ་སྟེ་འབྲས་བུ་སྲིད་
པའི་སྡུག་བསྔལ་ལས་སྐྱོབ་པས་ན་ཤཱསྟ་ཞེས་བྱ་སྟེ། རྣམ་བཤད་རིག་པར། ངེས་
པའི་ཚིག་ཏུ་འཆོས་པ་དང་སྐྱོབ་པར་བྱེད་པས་དེའི་ཕྱིར་བསྟན་བཅོས་ཏེ། ཉོན་
མོངས་དགྲ་རྣམས་མ་ལུས་འཆོས་པ་དང་། །ངན་འགྲོ་སྲིད་ལས་སྐྱོབ་བྱེད་གང་
ཡིན་པ། །འཆོས་སྐྱོབ་ཡོན་ཏན་ཕྱིར་ན་བསྟན་བཅོས་ཏེ། །གཉིས་པོ་འདི་དག་་
གཞན་གྱི་ལུགས་ལ་མེད། །དེ་ལྟ་བས་ན་སངས་རྒྱས་ཀྱི་གསུང་ཁོ་ན་དོན་དམ་
པར་བསྟན་བཅོས་ཡིན་པས་འཆོས་པ་དང་སྐྱོབ་པ་ཡོན་ཏན་གྱི་ཕྱིར་ཡང་དོན་
， 141 •



བཟུང་བ་ལ་འབད་པ་དང་ལྡན་པར་བྱའོ། །ཞེས་བཤད་དོ། །
གསུམ་པ་དབྱེ་བ་ལ་ལྔ་སྟེ། མཆོག་དམན་གྱི་སྒོ་ནས། བྱེད་ལས་ཀྱི་སྒོ་ནས།
བརྗོད་བྱའི་སྒོ་ནས། བཤད་བྱ་བཀའི་སྒོ་ནས། བསྟན་བཅོས་ཀྱི་སྒོ་ནས། རིགས་
བསྡུ་བའོ། །དང་པོ་ནི། ས་སྡེར། དོན་མེད་དོན་ལོག་དོན་དང་ལྡན། །ངན་གཡོ་
སྙིང་མེད་སྡུག་བསྔལ་སྤོང་། །ཐོས་རྩོད་བསྒྲུབ་པ་ལྷུར་ལེན་པ། །བསྟན་བཅོས་་
དྲུག་བྲལ་གསུམ་དུ་འདོད། །ཅེས་པས། དོན་མེད་པ་བྱ་རོག་གི་སོ་བརྟག་པའི་
བསྟན་བཅོས་ལྟ་བུ། དོན་ལོག་པ་མཐོ་རིས་ཀྱི་ཐབས་སུ་སྲོག་གཅོད་པའི་མཆོད་
སྦྱིན་རིག་བྱེད་ནས་འབྱུང་བ་ལྟ་བུ་དོན་དང་ལྡན་པ་ཕུང་པོ་ཁམས་དང་སྐྱེ་་་་
མཆེད་རྫོགས་པར་སྟོན་པ་མངོན་པ་མཛོད་ལྟ་བུ། ངན་གཡོ་སྟོན་པ་སྒྱུ་མ་དང་
མིག་འཕྲུལ་གྱི་ཐབས་ལྟ་བུ། སྙིང་པོ་མེད་པ་ངལ་ཞིང་དུབ་པ་ལུས་ལ་མེ་ལྔ་་་་
བསྟེན་པའི་བསྟན་བཅོས་ལྟ་བུ། སྡུག་བསྔལ་སྤོང་བ་བྱིས་པའི་ཆོས་ལྔ་ལྟ་བུ།
ཐོས་པ་ལྷུར་ལེན་པ་ཉན་ཐོས་སེགྷ ་པའི་བསྟན་བཅོས་ལྟ་བུ། རྩོད་པ་ལྷུར་ལེན་
པ་རྟོག་གེའི་བསྟན་བཅོས་ལྟ་བུ། སྒྲུབ་པ་ལྷུར་ལེན་པ་བྱང་ཆུབ་ཀྱི་སྤྱོད་པ་སྟོན་
པ་སྤྱོད་འཇུག་ལྟ་བུའམ། རྫོགས་རིམས་ཀྱི་ཁྲིད་སྟོན་བྱེད་རྣམས་ཏེ། དེ་ལྟར་ན་
ཕྱི་མ་རེ་རེ་སྟེ་གསུམ་མཆོག་དང་། སྔ་མ་གཉིས་གཉིས་ཏེ་དྲུག་ནི་དམན་པ་་་་་
བསྟན་བཅོས་ལྟར་སྣང་ཡིན་ནོ། །གཉིས་པ་བྱེད་ལས་ཀྱི་སྒོ་ནས་དབྱེ་ན། བཀའ་
རྒྱ་ཆེན་པོ་སྡུད་པ་འདུལ་བ་མདོ་རྩ་ལྟ་བུ་ཟབ་མོ་རྣམ་པར་འབྱེད་པ་མངོན་་་་་
རྟོགས་རྒྱན་ལྟ་བུ། འཁྲུགས་པ་སྡེབས་པའི་བསྟན་བཅོས་མདོ་སྡེ་རྒྱན་ནམ་་་་
བསླབ་བཏུས་ལྟ་བུ།།
• 142 •



གསུམ་པ་བརྗོད་བྱའི་སྒོ་ནས་དབྱེ་བ་ལ་ཤེས་བྱ་ཇི་སྙེད་པ་སྟོན་པ་། ཤེས་
བྱ་ཇི་ལྟ་བ་སྟོན་པ་ཐར་པ་དང་ཐམས་ཅད་མཁྱེན་པ་སྟོན་བྱེད་གསུམ་ལས།
དང་པོ་ལའང་། ཕལ་པ་དང་ཁྱད་པར་ཅན་གཉིས་ཏེ། དང་པོ་ནི་རྟག་པ་བརྒྱུད་
དམ་བཅོ་བརྒྱད་ལ་སོགས་པ་འཇིག་རྟེན་ལུགས་ཀྱི་བསྟན་བཅོས་རྣམས་དང་་་
གཉིས་པ་ཁྱད་པར་ཅན་ནི་རིག་གནས་ལྔ་སྟོན་བྱེད་ཀྱི་བསྟན་བཅོས་རྣམས་སོ། །
གཉིས་པ་ཤེས་བྱ་ཇི་ལྟ་བ་སྟོན་བྱེད་ནི། བདེན་བཞི་རྣམ་པ་བཅུ་དྲུག་ཏུ་་
སྟོན་པའམ། གཟུང་འཛིན་གཉིས་མེད་ཀྱི་དོན་སྟོན་པའམ། རང་བཞིན་མེད་
པའི་དོན་གྱི་བདེན་པ་སྟོན་པ་དེ་རྣམ་ངེས་དང་སུམ་ཅུ་པ་དང་དབུ་མ་རྒྱན་ལྟ་
བུའོ། །
གསུམ་པ་ཐར་པ་དང་ཐམས་ཅད་མཁྱེན་པ་སྟོན་བྱེད་ནི་བྱང་ས་སྤྱོད་་་་
འཇུག་ལྟ་བུའོ། །
བཞི་པ་བཤད་བྱ་བཀའི་སྒོ་ནས་དབྱེ་ན། བཀའ་སྤྱིའི་དགོངས་འགྲེལ་དང་།
བྱེ་བྲག་གི་དགོངས་འགྲེལ་གཉིས་ལས། དང་པོ་ནི། བཀའ་སྤྱིའི་ཚིག་གི་་་་་
གསལ་བར་བྱེད་པ་ལ་སྒྲ་དང་། དོན་གྱི་ཆ་གསལ་བར་བྱེད་པ་ལ་ཚད་མ་ཞེས་་
གྲགས་མོད་ཀྱི། འོན་ཀྱང་ཁྱབ་ཆེས་ཏེ་ཕྱི་རོལ་པའི་སྒྲ་ཚད་སོགས་ཀྱིས་མ་ངེས་
པའི་ཕྱིར་རོ། །
གཉིས་པ་བཀའ་བྱེ་བྲག་གི་དགོངས་འགྲེལ་ལ་གསུམ་ལས། འཁོར་ལོ་དང་
པོའི་ལྟ་བའི་ཆ་གསལ་བར་བྱེད་པ་མངོན་པ་སྡེ་བདུན་ལྟ་བུ་ཡིན་མོད། འདི་ལ་
ཁ་ཆེ་བྱེ་བྲག་སྨྲ་བ་ན་རེ། སྟོན་པས་ཡུལ་དུས་གང་ཟག་ཐ་དད་ལ་སོ་སོར་་་་་
• 143 •



གསུངས་པ་ཉན་ཐོས་དགྲ་བཅོམ་པ་རང་རང་གིས་བསྡུས་པ་བཀའ་ཡིན་ཏེ་་་་
དཔེར་ན་ཆེད་དུ་བརྗོད་པའི་ཚོམས་བཞིན། དེ་ལྟ་མིན་ན་སྡེ་སྣོད་གསུམ་མ་་་་
ཚང་བར་འགྱུར་རོ། །ཞེས་ཟེར་ལ། མདོ་སྡེ་པ་རྣམས་ནི། མངོན་པ་ནི་མ་་་་་
འདུལ་གཉིས་ལ་སྤྱི་ཁྱབ་བམ་གསེབ་ཚགས་ནས་སྟོན་པས་སྐྱོན་མེད་ཅིང་བདུན་
པོ་ནི་བསྟན་བཅོས་ཁོ་ནའོ་ཞེས་ཟེར། བདུན་ཀའི་དོན་བསྡུས་པ་བྱེ་བྲག་བཤད་
མཛོད་ཆེན་མོ། དེའི་ཡང་བསྡུས་པ་མཛོད་ལ་སོགས་པ་ལྟ་བུའོ། །
གཉིས་པ་སྤྱོད་པའི་ཆ་གསལ་བར་བྱེད་པ། གཞི་བཅུ་བདུན་གྱི་རབ་བྱུང་
གི་གཞི་དང་པོར་བསྟན་ནས་རྣམ་འབྱེད་དང་གཞི་བཅུ་དྲུག་སྟོན་པ་གཞིར་་་་་
བྱས་པ་ལ། གཞུང་དམ་པའི་ཞུ་བ་འདུལ་བྱེད་སོགས་དང་། ཕྲན་ཚེགས་ཀྱི་་་་་
སྐབས་ནས་འབྱུང་བ་རྣམས་ཇི་ལྟར་རིགས་པར་སྦྱར་བ་མདོ་རྩ་དང་། རྣམ་་་་
འབྱེད་གཞིར་བཞག་ནས་གཞན་ཇི་ལྟར་རིགས་པར་སྦྱར་བ་མེ་ཏོག་འཕྲེང་་་་་་
བརྒྱུད་དང་སུམ་བརྒྱ་པ་ལྟ་བུའོ། །
གཉིས་པ་བཀའ་བར་པའི་ལྟ་བའི་ཆ་གསལ་བར་བྱེད་པ་ལ་ཤིང་རྟའི་སྲོལ་
འབྱེད་བཞིར་གྲགས་པ་ལས། མདོ་ལས་དངོས་སུ་བརྗོད་པའི་དོན་ནི་སྙིང་པོའི་
དོན་སྟོན་པ་དབུ་མ་རིག་པའི་ཚོགས་དྲུག་ནི། ཆོས་ཐམས་ཅད་རང་བཞིན་སྟོང་
ཉིད་རྟེན་འབྲེལ་སྤྲོས་པའི་མཐའ་དང་བྲལ་བར་སྟོན་པ་སྟོང་ཉིད་བདུན་ཅུ་པ་
དང་། དེ་ལས་གཞན་སྐྱེ་བ་སོགས་བདེན་པ་འགོག་པ་རྩ་བ་ཤེས་རབ་གཉིས་ནི་
གཙོ་བོ་ཡིན་ལ། དེ་རིག་པས་སྒྲུབ་པ་རིགས་པ་དྲུག་ཅུ་པ། དེ་ལས་རྩོད་པ་སྤོང་
བ་རྩོད་བཟློག་གཞན་དང་རྩོད་པའི་ཚུལ་སྟོན་པ་ཞིབ་མོ་རྣམ་འཐག །དོན་དམ་
• 144，



པར་རང་བཞིན་མེད་ཀྱང་ཀུན་རྫོབ་ཏུ་འཇིག་རྟེན་གྱི་ཐ་སྙད་འཐད་ཅིང་གྲུབ་
པར་སྟོན་པ་དང་དྲུག་ཡིན་ཞིང་། ཤུགས་བསྟན་གྱི་དོན་ནམ་མངོན་པར་རྟོགས་
པའི་གཙོ་བོར་དངོས་པོ་བརྒྱད་ཀྱི་སྒོ་ནས་སྟོན་པ་མངོན་རྟོགས་རྒྱན་ལྟ་བུའོ། །
སྤྱོད་པའི་ཆ་གསལ་བར་བྱེད་པ་མདོ་ཀུན་ལས་བཏུས་དང་སྒོམ་རིམ་ལ་སོགས་
པ་ལྟ་བུའོ། །
གསུམ་པ་བཀའ་ཐ་མའི་ཆ་གསལ་བར་བྱེད་པ་རྒྱན་གཉིས་དང་འབྱེད་་་་་
གཉིས། རྒྱུད་བླ་སྟེ་བྱམས་པའི་ཆོས་ལྔར་གྲགས་པ་དང་། དེའི་རྗེས་སུ་འབྲངས་
པ་ལ་ཐོགས་མེད་ཀྱིས་མཛད་པའི་ས་སྡེ་ལྔ་དང་སྡོམ་རྣམ་གཉིས། དབྱིག་གཉེན་
གྱིས་མཛད་པའི་པྲ་ཀ་ར་ཎ་སྡེ་བརྒྱད་དེ་བྱམས་པ་དང་འབྲེལ་བའི་ཆོས་ཉི་ཤུའོ། །
སྤྱོད་པའི་ཆ་གསལ་བར་བྱེད་པ་ནི་སྡོམ་པ་ཉི་ཤུ་ལ་སོགས་པའོ། །ལྔ་པ་བསྟན་་
བཅོས་ཀྱི་རིགས་བསྡུ་བ་ནི་གསུམ་སྟེ། བཀའ་ལ་བརྟེན་པ་དང་། མི་བརྟེན་པ། །
བཀའ་བསྟན་བཅོས་ཀྱི་ཁྱད་པར་བཤད་པའོ། །དང་པོ་ལ། བཀའ་ཉིད་ལ་་་་་
འགྲེལ་པ་བཏབ་པ་དང་། བཀའ་དོན་རང་རྒྱུད་དུ་བརྩམས་པ་གཉིས་ལས་དང་
པོ་ལས། ཚིག་གི་ཆ་གོ་དཀའ་བའི་དོན་རྣམ་པར་འབྱེད་པ་སྡུད་འགྲེལ་གཉིས་་
ལྟ་བུ་དཀའ་འགྲེལ། ཚིག་གི་ཆ་སྤྲོས་པ་དང་བཅས་ནས་འཆད་པ་ཆེད་དུ་་་་་
བརྗོད་པའི་འཚོམས་ཀྱི་འགྲེལ་པ་ལྟ་བུ་ཚིག་འགྲེལ། དོན་གྱི་གཙོ་བོ་བསྡུས་ནས་
སྟོན་པ་སྡུད་པའི་དོན་བསྡུས་དྲི་མེད་བཤེས་གཉེན་གྱི་མཛད་པ་ལྟ་བུ་བསྡུས་་་
དོན་གྱི་འགྲེལ་པ། ངག་དོན་དྲིལ་ནས་སྟོན་པ་ངག་དོན་གྱི་འགྲེལ་པ། ཚིག་དོན་
གཉིས་ཀ་རྒྱ་ཆེར་འགྲེལ་པ་སོ་སོ་ཐར་པའི་འགྲེལ་པ་བམ་པོ་ལྔ་བཅུ་པ་ལྟ་བུ་རྒྱ་
• 1 45 •



ཆེར་འགྲེལ་པ་དང་ལྔར་འདུས་སོ། །གཉིས་པ་བཀའི་དོན་རང་རྒྱུད་དུ་བརྩམས་
པ་ལ། བཀའ་གཅིག་གིས་དོན་རྫོགས་པ་སྟོན་པ་མངོན་རྟོགས་རྒྱན་ནམ་མདོ་རྩ་
ལྟ་བུ། ཐོར་བུ་སྟོན་པ་དགེ་ཚུལ་གྱི་ཀ་རི་ཀ་ལྟ་བུ། བཀའ་མང་པོའི་དོན་སྟོན་པ་
བསླབ་བཏུས་དང་བཤེས་སྤྲིང་ལྟ་བུའོ། །སྤྱིར་གྱི་འགྲེལ་པ་ཙམ་དང་། བཤད་པ་
དང༌། རྣམ་བཤད་དང་། བཤད་སྦྱར་དང་། དོན་བསྡུས་དང་། དཀའ་འགྲེལ་་་
དང་། རྒྱ་ཆེར་འགྲེལ་དང་། ལེགས་པར་སྦྱར་བ་དང་། རྣམ་པར་ཕྱེ་བ་ལ་་་་་
སོགས་པ་ཏེ་མིང་གི་དབྱེ་བ་མང་དུ་འབྱུང་བ་ཡིན་ལ། དེའི་ཁོངས་ནས་བསྟན་
བཅོས་ཡང་དག་དང་ལྟར་སྣང་གི་ཁྱད་པར་དག་ཀྱང་ཤེས་པར་བྱའོ། ། །
གཉིས་པ་བཀའ་ལ་མི་བརྟེན་པའི་བསྟན་བཅོས་ནི། སྒྲ་ཚད་དང་གསོ་་་་
རིག་གི་བསྟན་བཅོས་རྣམས་སོ། །གསུམ་པ་དེ་གཉིས་ཀྱི་ཁྱད་པར་ནི། སངས་་་
རྒྱས་ཉིད་ཀྱིས་དངོས་སུ་གསུངས་པ་ནི་ལྟ་ཅི་སྨོས་སོ། །བདག་རྐྱེན་ཙམ་མཛད་
ནས་འཁོར་གྱི་སྤོབས་པ་བསྐྱེད་དེ་བཤད་པ་དང་། འདི་ལྟར་གྱིས་ཤིག་ཅེས་་་་་
གདམས་པ་རྣམས་བཀའ་ཡིན་ལ། དེ་ལས་གཞན་པ་རྣམས་བསྟན་བཅོས་ཡིན་
ནོ།།
གཉིས་པ་བསྟན་པ་དེ་ཇི་སྲིད་གནས་པའི་ཡུན་ནི། དྲིན་ལན་གསབ་པའི་
མདོ་དང༌། རྡོར་གཅོད་ཀྱི་འགྲེལ་པར་ལོ་ལྔ་བརྒྱ་དང་། ལུང་ཕྲན་ཚེགས།
བསྐལ་བཟང་བློ་གྲོས་མི་ཟད་པ་བསྟན་པ། མཛོད་ཀྱི་མདོ་འགྲེལ་རྣམས་སུ་ལོ་་
སྟོང་དང་ཟླ་བ་སྙིང་པོ་སོགས་སུ་ལོ་ཕྱེད་དང་ཉིས་སྟོང་དང་། ཐུབ་པ་དགོངས་
གསལ་དུ་ལོ་ཕྱེད་དང་སུམ་སྟོང་སོགས་མང་དུ་བཤད་ཀྱང་། དེ་རྣམས་སྒྲུབ་པ་
• 146 •



ཉམས་པ་ལ་དགོངས་པའི་དྲང་དོན་ཡིན་པར་བཞེད་ལ། ངེས་པའི་དོན་དུ་ན་་
འབུམ་ཊིཀ་ཏུ་ལོ་ལྔ་བརྒྱ་པ་ཕྲག་བཅུར་གནས་པའི་དང་པོ་གསུམ་ལ་རིམ་པ་་་
ལྟར། དགྲ་བཅོམ་པ། ཕྱིར་མི་འོང་བ་དང་། རྒྱུན་ཞུགས་ཤས་ཆེར་འབྱུང་བས་་
ཁོང་དུ་ཆུད་པའི་འབྲས་བུའི་དུས་དང་། བར་པ་གསུམ་ལ་ལྷག་མཐོང་དང་།
ཏིང་ངེ་འཛིན་དང་ཚུལ་ཁྲིམས་དང་ལྡན་པ་ཤས་ཆེར་འབྱུང་བས་སྒྲུབ་པའི་་་་་
དུས་དང༌། ཐ་མ་གསུམ་ལ་མངོན་པ་དང་མདོ་སྡེ་དང་། འདུལ་བ་ཤས་ཆེར་་་
སྟོན་པས་ལུང་གི་དུས་དང༌། ལྔ་བརྒྱ་པ་ཐ་མ་ནི་རབ་ཏུ་བྱུང་བའི་རྟགས་ཙམ་་
འཛིན་པའི་དུས་ཡིན་ནོ། །ཞེས་བཤད་པ་ལྟར་དོན་ལ་གནས་པ་ཕལ་ཆེར་་་་་
མཐུན་ཞིང་། རྡོར་གཅོད་ཀྱི་འགྲེལ་པར། དམ་པའི་ཆོས་རབ་ཏུ་རྣམ་པར་་་་་
འཇིག་པ་ནི་མོས་པ་དང་ཀློག་པ་དང་། ཁ་ཏོན་བྱེད་པ་དང་། འཆད་པ་དང་་་
ཉན་པ་དང་སེམས་པ་ལ་སོགས་པ་ཉམས་པས་སོ། །ཞེས་བཤད་པ་ལྟར་རིག་་་་
པར་བྱའོ། །
གསུམ་པ་བསྟན་འཛིན་རྣམས་ཀྱིས་བསྟན་པ་ལ་བྱས་ཚུལ་ནི། སྤྱིར་གྱི་་་་
སྙིང་རྗེ་པད་དཀར་དང་། ལང་དཀར་གཤེགས་པ་དང་། འཇམ་དཔལ་རྩ་བའི་
རྒྱུད་དང་། དུས་ཀྱི་འཁོར་ལོའི་རྒྱུད་ཕྱི་མ་ལ་སོགས་ལས་ལུང་བསྟན་པའི་་་་
མཁས་གྲུབ་པཎྜི ཏ་དང་། རྣལ་འབྱོར་པའི་ཆ་ལུགས་ཅན་དང་། རྒྱལ་པོ་ལ་་་་
སོགས་པ་རྣམས་དང་། འཕགས་པའི་གནས་བརྟན་བཅུ་དྲུག་འཁོར་དང་་་་
བཅས་པ་རྣམས་དང་། འཇམ་དཔལ་དང་ཕྱག་ན་རྡོ་རྗེ་ལ་སོགས་པས་བསྟན་་
པ་རིན་པོ་ཆེ་འཛིན་སྐྱོང་སྤེལ་ཞིང་བསྲུང་བར་མཛད་པ་ཤ་སྟག་ཡིན་མོད་ཀྱི།
• 147 •



བྱེ་བྲག་ཏུ་ཀླུ་སྒྲུབ་ཡབ་སྲས། ཐོག་མེད་སྐུ་མཆེད། ཕྱོགས་གླང་ཆོས་གྲགས།
ཡོན་ཤག་རྣམ་གཉིས་ཏེ་རྒྱན་དྲུག་མཆོག་གཉིས་སུ་གྲགས་པ་དང་ཟླ་བ་གྲགས་
པ་དང། ཙན་དྲ་གོ་མི། ཞི་བ་ལྷ་ལ་སོགས་པ་རྣམས་ཀྱིས་མདོ་དང་སྔགས་ཀྱི་་་
དགོངས་པ་ཕྱིན་ཅི་མ་ལོག་པར་བཀྲལ་ནས་དར་ཞིང་རྒྱས་པར་མཛད་པ་་་་་་
སོགས་སོ་སོའི་རྣམ་ཐར་དང་བཅས་ཏེ་མང་དུ་སྤྲོས་པས་ཆོག་གོ། ། །
གསུམ་པ་བསྟན་པ་དེ་ཇི་ལྟར་ནུབ་པའི་ཚུལ་ནི། ཟླ་བ་སྙིང་པོས་ཞུས་པར།
བཅོམ་ལྡན་འདས་དམ་པའི་ཆོས་ནི་ཐ་མ་ཇི་ལྟར་ནུབ་པར་འགྱུར་རྒྱུ་ཅི་ལས་་་
ཉམས་སུས་མ་འཚམས་པ་བགྱིད་ཅེས་ཞུས་པ་ན། ང་འདས་པའི་འོག་ལོ་ལྔ་་་་
བརྒྱའི་བར་དུ་ངའི་བསྟན་པ་ལ་སྤྱོད་པའི་སེམས་ཅན་རྣམ་པར་གྲོལ་བ་མང་དུ་
འབྱུང་། །དེ་ནས་ལོ་ལྔ་བརྒྱའི་བར་དུ་ཏིང་ངེ་འཛིན་སྤྱོད་པའང་མང་དུ་འབྱུང་
རྒྱལ་པོ་དང་སེམས་ཅན་ཕལ་ཆེར་ཆོས་ལ་དད་ཅིང་སྤྱོད་པ་ནི་ཕྱིར་ཉུང་ངུ་་་་
འགྱུར་རོ། །དེ་ནས་ལོ་ལྔ་བརྒྱའི་བར་དུ་དམ་པའི་ཆོས་སྟོན་ཅིང་སེམས་ཅན་་་་་
འདྲེན་པ་དང་ཐར་བར་བྱེད་པའི་སློབ་དཔོན་མང་དུ་འབྱུང་ལ། ཉན་ཐོས་ཀྱི་
དགྲ་བཅོམ་པ་ཉིད་ནི་ཉུང་ངུ་འགྱུར་རོ། །རྒྱལ་པོ་དང་སེམས་ཅན་ཕལ་ཆེར་་་་
ཡང་ཉན་པ་ཙམ་དུ་ཟད་ཀྱི་ཉམས་སུ་ལེན་ཅིང་སྤྱོད་པའི་བརྩོན་འགྲུས་མི་བྱེད་
ལ་དད་པ་འབྲི་བར་འགྱུར་རོ། །དམ་པའི་ཆོས་ཀྱི་བསྲུང་མ་རྣམས་ཀྱང་མི་་་་
དགའ་བར་འགྱུར་ཏེ། དམ་པའི་ཆོས་ལ་མི་དད་པ་རྣམས་ནི་མངོན་པར་མཐུ་་
སྐྱེའོ། །འཛམ་བུ་གླིང་གི་རྒྱལ་པོ་རྣམས་ཀྱང་ཕན་ཚུན་གཅིག་ལ་གཅིག་དམག་་
འདྲེན་ཅིང་འཁྲུག་པར་འགྱུར་རོ། །དེ་ནས་ལོ་ལྔ་བརྒྱ་འམ་སུམ་བརྒྱར་ནི་དམ་
ཟད༌
• 148 •



པའི་ཆོས་སྤྱོད་པའི་ལྷ་ཀླུ་ལ་སོགས་པ་རྣམས་མི་གནས་ཤིང་སེམས་ཅན་རྣམས་
ཆོས་ལ་མ་དད་པར་འགྱུར། ཆོས་སྤྱོད་པ་རྣམས་ཀྱང་ཆོས་ཀྱི་གཞུང་བཞིན་མི་་
སྤྱོད་པ་དང་བརྩོན་འགྲུས་ཆུང་བས་སྒྲུབ་པའང་ཉུང་དུ་འགྱུར། ཁ་དོག་བཞི་་་
དང་བཞི་ལས་གྱུར་པའི་དྲི་རོ་ལ་སོགས་པ་ཆུང་བར་འགྱུར། མི་ནད་དང་་་་་་
ཕྱུགས་ནད་དང་མུ་གེའང་འབྱུང་། ལོ་ཉིས་བརྒྱ་ན་དགེ་སློང་ཡང་ཆོས་བཞིན་་
མི་སྤྱོད་པར་འཇིག་རྟེན་པའི་ཁེ་དང་གྲགས་པ་འཚོལ། སྙིང་རྗེ་དང་ཚུལ་ཁྲིམས་
ལ་མི་གནས། དམ་པའི་ཆོས་མ་ནོར་བར་སྤྱོད་པ་ལ་ནི་བསྐུར་པ་འདེབས།
ལོངས་སྤྱོད་ཡོ་བྱད་འཕྲོག །འཇིག་རྟེན་གྱི་རྒྱལ་པོའི་གསང་ལ་བརྟེན་ཞིང་རྒྱལ་
སྲིད་འཛིན། རྒྱལ་པོའི་འཕྲིན་པར་འགྲོ་ཞིང་ངོ་འཕྲད་འཚོལ། རྒྱལ་པོ་དང་་་་
འབངས་འབྱེད་པའི་དབྱེན་བྱེད། ཉོ་ཚོང་དང་ཁེ་འཕྲོགས་དང་ཐབས་འཚོལ།
དམ་པའི་ཆོས་སྙིང་ནས་ཉམས་སུ་མི་ལེན་པར་ཕལ་ཆེར་ཁ་བསགས་དང་ཚུལ་
ཆོས་བྱེད། དེའི་དུས་ན་ཆོས་ལ་དགའ་བའི་ལྷ་ཀླུ་ཐམས་ཅད་ཀྱིས་དགེ་སློང་དེ་
ལྟར་སྤྱོད་པའི་ས་གཞི་དེ་བོར་ནས་མི་གནས་ཤིང་། བདུད་ཀྱི་རིགས་ལ་སོགས་
པ་ཆོས་ཀྱི་བགེགས་རྣམས་དེར་འབྱུང་སྟེ་མཐུ་དང་སྟོབས་སྐྱེ་བར་འགྱུར། རྒྱལ་
པོ་དང་བློན་པོ་ལ་སོགས་པ་དད་པ་འབྲི། དགེ་སྡིག་འཚམས་མི་ཟིན། དམ་པའི་
ཆོས་ལ་རྨ་འབྱིན། དཀོན་མཆོག་གསུམ་གྱི་དཀོར་དང་དགེ་འདུན་གྱི་རྫས་ལ་རྐུ་
འཕྲོག་བྱེད། གཟུགས་བརྙན་དང་མཆོད་རྟེན་རྣམས་ཁད་ཀྱི་བཤིག་མཆོད་པའི་
ཡོ་བྱད་འབྲི། དེའི་ཚེ་དམ་པའི་ཆོས་མ་ནོར་བར་སྤྱོད་པ་དགེ་སློང་དང་ཁྱིམ་པ་
འགའ་རེ་གནས་པ་ཡོད་ན་དེའི་བསོད་ནམས་ཀྱིས་ཡུལ་ཕྱོགས་དེར་ཆར་འབབ་
• 149 •



ཅིང་ལོ་ལེགས་པ་དང་མི་ནད་ཕྱུགས་ནད་ཉུང་ཞིང་། ཡུལ་བདེ་བ་དག་ཀྱང་་་་་
འབྱུང་ལ། དེ་ལྟ་བུ་མི་གནས་པ་ཕལ་ཆེར་ནི་སྡུག་བསྔལ་ལ་མི་བདེ་བ་སྣ་ཚོགས་
འབྱུང་། དེའི་དུས་སུ་རྒྱ་གར་དང་རྒྱ་མ་ཡིན་པའི་རྒྱལ་པོ་ཡ་བ་ན་དང་། བ་ལ་
བཱ་དང་། ཤི་ཀུ་ན་ཞེས་པ་གསུམ་འབྱུང་སྟེ། ནུབ་དང་བྱང་ནི་ཡུལ་ཁམས་མང་
པོ་མེད་པར་བྱེད། གསུམ་ག་གཅིག་ལ་གཅིག་གནོད་པས་ཡུལ་ཁམས་མི་བདེ།
དེའི་ཚེ་གང་གཱའི་ལྷོ་ཕྱོགས་ཀོའུ་ཤམ་བི་ན་རྒྱལ་པོ་མ་ཧེན་དྲ་ཞེས་པའི་བུ་དུ་པྲ་
ས་ཧ་ཞེས་པ་སྨིན་མཚམས་ན་ལྕགས་ཀྱི་སྨེ་བ་དང་གྲུ་མོ་མན་ཁྲག་གིས་བྱུགས་་
པ་ལྟ་བུ་གཅིག་དང་། དེ་དང་དུས་མཉམ་དུ་དྲེའུ་སྨྲ་ཤེས་པ་གཅིག་དང༌། བློན་
པོའི་བུ་ལག་པ་དམར་པོ་ཅན་ལྔ་བརྒྱ་ཡང་སྐྱེས་ཏེ། དེའི་ནུབ་མོ་ཁྲག་གི་ཆར་་་་
འབབ། དེར་ཆེར་སྐྱེས་པ་ན་རྒྱལ་པོ་ཡ་བ་ན་སོགས་གསུམ་པོ་དྲིལ་བའི་དམག་
འབུམ་ཕྲག་གསུམ་དང་འཐབ། སྨིན་མཚམས་ཀྱི་ལྕགས་ཀྱི་སྨེ་བ་དཀྱེ་ནས་ལུས་
རིལ་ལྕགས་སུ་བྱས་ཏེ་རིམ་གྱི་བསད་ནས་ས་གཞི་ཁྲག་གི་རང་བཞིན་དུ་བྱས་
པའི་སྡིག་པ་སྦྱོང་བའི་སླད་དུ། ལྷའི་ལུང་བསྟན་བཞིན་དགྲ་བཅོམ་པ་དེས་པ་་
སློབ་མ་ཅན་སོགས་འཛམ་བུའི་གླིང་གི་དགེ་སློང་གི་དགེ་འདུན་ཐམས་ཅད་་་་
བསྡུས་ནས་གཞན་དུ་ཆོས་སྤྱོད་དུ་མི་སྟེར་ཕལ་ཆེར་ནི་ལམ་སོགས་སུ་འཆི་ལ།
རྒྱལ་པོའི་མདུན་དུ་འབུམ་ཙམ་ཞིག་སླེབས་ནས་ཚེས་བཅུ་བཞི་ལ་སར་བུ་་་་་
རྣམས་ཀྱི་སློབ་མ་ཅན་ལ་འདུལ་བ་བཤད་པར་གསོལ་བ་ན། དེས་འདུལ་བ་་་
བཤད་ཀྱང་འདུལ་བ་བཞིན་མི་སྤྱོད་པས་ཅི་ལ་ཕན་ཟེར། དེས་པས་སངས་རྒྱས་
བཅོམ་ལྡན་འདས་ཀྱི་ཆོས་ཁྲིམས་མནོས་ནས་ད་ཙམ་གྱི་བར་དུ་རྩམ་མཆོག་་་་
• 150 •



གང་ཡང་མ་ཉམས་ན་དེ་སྐད་མ་ཟེར་བར་འདུལ་བ་ཤོད་ཅིག་ཅེས་སྨྲས་པ་ན་
དགྲ་བཅོམ་པར་ཤེས་ནས་ཅང་མི་སྨྲ་པར་མནོང་སྟེ་འདུག་པ་ན། དེའི་སློབ་མ་
དཔུང་རྒྱན་ཅན་ཞེས་པས་དགྲ་བཅོམ་པ་བསད་དོ། །དེ་དམ་པའི་ཆོས་ལ་་་་་་
དགའ་བའི་གནོད་སྦྱིན་ཞ་གདོང་ཅན་ཞེས་བྱ་བས་བསད་དོ། །སློབ་མ་ཅན་་་་་
དགེ་སློང་གེ་རད་ཅན་ཞེས་བྱ་བས་བསད་དོ། །དེ་ནས་དགེ་སློང་གི་དགེ་འདུན་
དེ་རྣམས་གཅིག་གིས་གཅིག་བསད་ནས་མ་ལུས་པ་ཤི་བས། ལྷ་ཀླུ་སོགས་ཆོས་་
ལ་དགའ་བ་རྣམས་ངུས་པའི་མཆི་མ་ཁྲག་དང་མེའི་ཆར་དུ་འབབ། དེ་རྒྱལ་་་་་
པོས་མཐོང་བ་ན་ཤིན་ཏུ་མྱ་ངན་དུ་གྱུར་པ་ལ་བློན་པོ་རྣམས་ཀྱིས་མི་ལྔ་བརྒྱའི་
སྐྲ་དང་ཁ་སྤུ་གྲིས་མ་ཆོད་པ་མེས་བསྲེགས་ཏེ་ཕྱུགས་དམར་པོའི་ཀོ་བ་བཀོན་ཏེ་
རྒྱལ་པོ་ལ་སྟོན། རྒྱལ་པོས་དེ་རྣམས་མཆོད་ནས་ཆོས་དྲིས་པས་གཅིག་ཀྱང་མ་་
ཤེས་ཏེ་མྱ་ངན་ལངས་ནས་ངུ་དགེ་སློང་གི་དགེ་འདུན་རྣམས་ཀྱི་རོ་རྣམས་་་་་་
བསྡུས་ཏེ་བསྲེགས་ནས་མཆོད་རྟེན་བྱེད། དེའི་ཚེ་འཛམ་བུའི་གླིང་གི་ཆོས་རིལ་
ནུབ་པ་ཡིན་ནོ། །དེ་ནས་གསེར་དངུལ་སོགས་རྡོར་གྱུར་སྐུ་གཟུགས་རྣམས་ཀླུས་
སྤྱན་འདྲེན། ཡི་གེ་ཐམས་ཅད་རང་བྱི་ལ་འགྲོ་གོས་རྣམས་རྩུབ་མོར་འགྱུར་ཞིང་
རོ་ཁ་བ་དང་བསྐ་བ་མ་གཏོགས་མི་ལུས། རྒྱལ་པོ་དེ་རྣམས་ཀྱིས་མྱ་ངན་གྱི་འཆི་
བར་འགྱུར་རོ། །ཞེས་སོགས་རྒྱས་པར་གསུངས་སོ་དེ་ལ་མངོན་རྟོགས་རྒྱན་གྱི་་
འགྲེལ་བཤད་ཆོས་ཀྱི་བཤེས་གཉེན་གྱིས་མཛད་པར་དེ་དག་སྔར་བྱུང་ཟིན་པར་
བཤད་ཀྱང་། གཟུགས་བརྙན་ཙམ་དང་སྐུ་གཟུགས་ཡི་གེ་རོ་དྲུག་སོགས་མངོན་
སུམ་དུ་སྣང་བ་ཉིད་ཀྱིས་གྲུབ་ལ། གདགས་པ་ལས་ནུབ་པའི་དུས་ཚེ་ལོ་བཞི་་་་
• 151 •



བཅུ་པ་ཡིན་པར་གསུངས་པའི་ཕྱིར། ད་དུང་ཆ་ཤས་ཙམ་གནས་པ་འདི་ཡིན་ནོ།།
སྙིང་རྗེ་པད་དཀར་ལས། ཤཱཀྱ་ཐུབ་པའི་བསྟན་པ་ནུབ་པའི་རྗེས་ལ་སྐུ་གདུང་་་
རྣམས་ནོར་བུ་བཻཌཱུརྱ་དང་ཨིཎྜ་ནཱི་ལར་གྱུར་ནས་དབུལ་ཞིང་འཕོངས་པ་་་་་་
མཚོན་དང་མུ་གེ་དང་ནད་ཀྱི་བསྐལ་པ་བར་མའི་དུས་སུ་སེམས་ཅན་རྣམས་ཀྱི་
སྡུག་བསྔལ་སེལ་བར་བྱེད་དོ། །ཞེས་བཤད་ལ། འཕགས་པ་དགའ་བའི་བཤེས་་་
གཉེན་གྱི་རྟོགས་པ་བརྗོད་པ་ལས། འཛམ་བུ་གླིང་པའི་ཚེ་ལོ་བདུན་བརྒྱ་པར་་་་
གྱུར་པ་ན་ཆོས་ཀྱི་ལྷག་མ་རྣམས་གནས་བརྟན་བཅུ་དྲུག་གི་བསྡུས་ནས་རིན་པོ་
ཆེའི་མཆོད་རྟེན་བྱས་ནས་མཆོད་དེ་མྱ་ངན་ལས་འདས་ནས་ནུབ་པར་བཤད་དོ།།
དེའི་རྗེས་ལ་རང་སངས་རྒྱས་འབུམ་ཕྲག་བྱེ་བ་བདུན་འཇིག་རྟེན་དུ་འབྱུང་་་་་
ཞིང་། ཚེ་ལོ་བརྒྱད་ཁྲི་པའི་དུས་སུ་དེ་བཞིན་གཤེགས་པ་བྱམས་པ་འཇིན་རྟེན་
དུ་འབྱུང་ངོ༌། །ཞེས་གསུངས་སོ། ། །
དེ་ཡང་འདི་ལྟར། དུག་གསུམ་ནད་གསོ་ཐེག་པ་གསུམ་གྱི་གཞུང་། །སྟོན་
མཛད་སྨན་པ་སྔོན་མེད་དེ་དག་གིས། །སྤྱོད་པ་འདི་ཡང་ཤེས་བྱའི་རྩ་བ་སྟེ། །
དེས་ན་གསོ་བྱེད་མིན་པར་མ་བསམ་ཞིག ཅེས་བྱ་བའང་བར་སྐབས་ཀྱི་ཚིགས་
སུ་བཅད་པའོ། །
བྱང་ཆུབ་སེམས་དཔའི་སྤྱད་པར་སྤྱོད་པར་འདོད་པའི་སྨན་པ་རྣམས་་་་་
ཀྱིས་མི་ཤེས་སུ་མི་རུང་བའི་ཕྱི་ནང་གཞན་གསུམ་གྱི་རྣམ་བཞག་ཤེས་བྱ་སྤྱི་ཁོག་
དབུབ་པ་དྲང་སྲོང་ཀུན་དུ་དགའ་བའི་ཟློས་གར་ཞེས་བྱ་བ་ཡུལ་མཐའ་ཁོབ་ལ་
ཐོག་ཟུར་མཁར་གྱི་སྨན་པ་ལེགས་བཤད་འཚོལ་གྱི་ཉེ་བར་བཀོད་པ་ལས་་་་་་
• 152 •



གཞན་གསོ་བྱེད་ཀྱི་ཐབས་བསྟན་པ་སྟོན་པ་དང་བཅས་པ་བཤད་པའི་སྐབས་་
ཏེ་གསུམ་པའོ། ། །
དགོས་སུ་གསོ་བ་རིག་པའི་བྱུང་ཚུལ་བཤད་པ།
གཉིས་པ་དགོས་སུ་གསོ་བ་རིག་པའི་བྱུང་ཚུལ་བཤད་པ་ལ་གཉིས་ཏེ། ལྷ་
ཡུལ་དུ་བྱུང་ཚུལ་བཤད་པ་དང་། མི་ཡུལ་དུ་བྱུང་ཚུལ་ལོ། །དང་པོ་ལ་གསུམ་སྟེ།
གཞན་གྱི་འདོད་པ་བཀོད་པ། དེ་ལ་བརྒལ་ཞིང་བརྟག་པ། འཐད་ལྡན་གྱི་སྒྲུབ་
བྱེད་བརྗོད་པའོ། ། །
དང་པོ་ནི། སྔོན་ཆད་རྒྱུད་བཞི་དང་ཡན་ལག་བརྒྱད་པའི་སྤྱི་དོན་ནམ་་་
ཁོག་དབུབ་མཛད་པ་པོ་ཀུན་མཐུན་པར། རིན་ཆེན་སྤུངས་པར། ཤཱཀྱ་ཐུབ་པ་
མི་མཇེད་འཇིག་རྟེན་འདིར། །དུག་ལྔའི་ནད་སེལ་སྨན་གཞུང་ཆེན་མོ་བརྩམས། །
ཤཱཀ་ཐུབ་བྱིན་རླབས་ལྷ་ཆེན་ཚངས་པས་དྲན། །མུ་སྟེགས་ཁ་གཅིག་ཚངས་པ་་
སྔ་ཟེར་འཁྲུལ། །ཞེས་བཤད་སྣང་བའི་ལུང་དང་། བོན་དང་། རྙིང་མའི་གཏམ་
རྒྱུད་བསྲེས་པ་འབའ་ཞིག་ལ་བརྟེན་ནས་ཇི་ལྟར་དྲན་པའི་ཚུལ་ལ་སྤྱི་དོན་དྲུག་
གིས་འཆད་པར་སྣང་སྟེ། ཅི་ལྟར་ཞེས་ན། དུས་ནམ་དྲན་པ། གནས་གང་དུ་
དྲན་པ། རྐྱེན་གང་གིས་དྲན་པ། དངོས་པོ་གང་དྲན་པ། དགོས་པ་གང་གི་ཕྱིར་
དྲན་པ། ཚུལ་ཇི་ལྟར་དྲན་པ་དང་དྲུག་གོ། །དང་པོ་དུས་ནི་སངས་རྒྱས་གསེར་
ཐུབ་མྱ་ངན་ལས་འདས་ནས་ལོ་བརྒྱ་དང་ཉི་ཤུ་རྩ་ལྔ་ལྕགས་ཕོ་སྟག་གི་དཔྱིད་
ཟླ་ར་བའི་ཉའི་ནུབ་མོ་དྲན། གཉིས་པ་གནས་ནི། ཚངས་པའི་གནས་གཞན་་་་
ཡིད་ལས་གྲུབ་པའི་གཞལ་ཡས་ཁང་སྒོ་བཞི་རྟ་བབས་དང་བཅས་པར་དྲན།
• 153 •



གསུམ་པ་རྐྱེན་ནི། སྒྲ་གཅན་གྱི་འཁོར་ལོ་འཕངས་པས་ཚངས་པའི་ཁུར་ཚོས་ལ་
ཕོག་སྟེ་ཚོར་བ་ཉམ་ཐག་པས་དྲན། བཞི་པ་དངོས་པོ་ནི། སྔོན་ཐུབ་པའི་དབང་
པོས་གསུངས་པའི་གཅེར་མཐོང་རིག་པའི་རྒྱུད་དྲན། ལྔ་པ་དགོས་པ་ནི།
ཚངས་པ་རང་གི་ཟུག་རྔུ་སེལ་བ་དང་གཞན་གྱི་ཚེ་བསྲིང་བའི་ཆེད་དུ་དྲན། །
དྲུག་པ་ཚུལ་ཇི་ལྟར་དྲན་པ་ནི། སྔོན་རྒྱ་མཚོ་ཆེན་པོའི་ཀློང་དཀྱིལ་རྣམས་པར་
མི་གཡོ་བའི་དབུས་ན་ཆུ་ཤེལ་གྱི་བུམ་པ་རིན་པོ་ཆེའི་སྙིང་པོ་ཅན་ཞིག་ཡོད་པ་
སྒྲ་གཅན་གླིང་བཞིར་རྒྱུ་བ་ན་མཐོང་ངོ༌། །དེ་ནས་དེས་ལྷ་དང་ལྷ་མ་ཡིན་་་་་་
རྣམས་ལ། ཀྱེ་གྲོགས་པོ་དག་རྒྱ་མཚོ་ཆེན་པོའི་ཀློང་ན་བདུད་རྩིས་གང་བའི་་་
རིན་པོ་ཆེའི་བུམ་པ་གཅིག་བདག་གིས་མཐོང་ངོ་ཞེས་སྨྲས་པ་ན། ལྷ་དང་ལྷ་
མིན་ཀུན་གྱིས་དེ་དག་ལེན་པར་བགྲོས་སོ། །དེའི་ཚེ་རི་རབ་ལ་སྲུབ་ཤིང་བྱས།
མུ་ཁྱུད་འཛིན་ལ་སོགས་པའི་ཀླུ་རྣམས་ཀྱིས་སྲུབ་ཐག་བྱས་ཏེ་རྒྱ་མཚོ་བསྲུབས་
པས། དུག་ནག་པོ་བརྩེགས་པ་ཞེས་བྱ་བ་གདོང་དགུ་པ་སྐྲ་སེར་ཞིང་མིག་ནས་
རབ་ཏུ་འཇིགས་པའི་མེ་འབར་བ་ཞིག་འབྱུང་བར་གྱུར་ཏོ། །དེར་ཁ་གཅིག་ན་
རེ། ཚངས་པ་རྒན་པས་དྲིས་ཟེར་བ་ལ་ཚངས་པས་བསམས་པས། སྔོན་སངས་
རྒྱས་ཀྱི་ཞལ་ནས་མ་འོངས་པའི་དུས་ན་དུག་ཧ་ལ་ཧ་ལ་ཞེས་བྱ་བ་འབྱུང་སྟེ།
དེ་ལ་ཧཱུྃ་རིང་གཅིག་གིས་བསྡིགས་ཤིག་གསུངས་པ་དྲན་ནས་ཧཱུྃ་ཞེས་བརྗོད་་་་་
པས་དུག་དེ་མི་སྣང་བར་གྱུར་ནས་སྲོག་ཅན་དང་སྲོག་མེད་གཉིས་ལ་ཞུགས་་་་
པར་གྱུར་ཏོ། །ཡང་སྔར་བཞིན་བསྲུབས་པས་ཆུ་ཤེལ་གྱི་བུམ་པ་བདུད་རྩིས་་་་
གང་བ་ཞིག་བྱུང་བ་དེ་སྒྲ་གཅན་གཞོན་པས་དྲོངས་ཤིག་ཅེས་སྨྲས་པའི་ཚེ། རཱ་
• 154 •



ཧུ་ལས་བསམ་པ། འདི་ནི་ཤིན་ཏུ་རྙེད་པར་དཀའ་བས་རང་གིས་འཐུངས་ཏེ་་
བྲོས་ན་ལེགས་སྙམ་སྟེ་འཐུངས་ཏེ་ནམ་མཁའ་ལ་བྲོས་སོ། །དེ་ལ་ཚངས་པ་ལ་་་
སོགས་པས་ཀྱང་ཕྱི་བཞིན་དེད་པས་ཟིན་ལ་ཁད་པ་ན། །སྒྲ་ཅན་གྱིས་མཚོན་་་་
ཆའི་འཁོར་ལོ་འཕངས་པས་ཚངས་པའི་ཁུར་ཚོས་ལ་ཕོག་གོ། །དེ་ནས་སྒྲ་་་་
གཅན་གྱིས་འཁོར་ལོ་ཕྱིར་འཕངས་པ་སྒྲ་གཅན་གྱི་སྐེ་ཆད་དོ། །དེའི་ཚེ་ཚངས་
པ་ཚེ་ལ་དབང་བས་འཆི་བར་མ་ནུས། སྒྲ་གཅན་གྱི་འཁོར་ལོ་དམ་བཅའ་བཞི་
དང་མཚན་ཉིད་གསུམ་ལྡན་ཡིན་པས་འཚོ་བར་མ་ནུས་ཏེ་སྡུག་བསྔལ་བའི་ཚེ།
སངས་རྒྱས་ཀྱི་བྱིན་རླབས་ཀྱིས་སྔོན་གསེར་ཐུབ་ལ་ཐོས་པའི་གཅེར་མཐོང་རིག་
པའི་རྒྱུད་གསོ་དཔྱད་འབུམ་སྡེ་དྲན་ཏེ་གསོ་བའི་ལས་ལ་སྦྱར་བས་བདེ་བ་དང་
ལྡན་པར་གྱུར་ཏེ། གཞན་དག་མང་པོའང་ནད་ཀྱི་སྡུག་བསྔལ་ལས་ཐར་བར་་་
བྱས་སོ། །དེ་ནི་དྲན་ཚུལ་ལོ། །ཞེས་སྨོས་པ་མཐོང་ངོ་།།
གཉིས་པ་དེ་ལ་བརྒལ་ཞིང་བརྟག་པ་ལ་བཞིའོ། །ཐོག་མར་གྲུབ་མཐའི་རྩ་
བ་མ་གོ་བར་བབ་འཚོལ་དུ་སྨྲས་པའི་ཉེས་པ། དེ་ནས་གཏམ་བརྒྱུད་ཀྱི་ཁུངས་
ལོག་པར་བཀྲལ་བའི་ཉེས་པ། དེ་ལ་གནོད་བྱེད་ཀྱི་ལུང་ཚད་ལྡན་བསྟན་པ།
སླར་དངོས་པོ་སྟོབས་ཞུགས་ཀྱི་རིག་པས་ངོ་སྤྲད་པའོ། །དང་པོ་ནི། ཁྱེད་རྣམས་
སྨྲ་བའི་གྲུབ་མཐའ་འདི་ཕྱི་རོལ་པའི་ལུགས་ཡིན་ནམ་ནང་པ་སངས་རྒྱས་པའི་
ལུགས་ཡིན། དང་པོ་ལྟར་ན་སངས་རྒྱས་ཀྱིས་གསུངས་པ་དང་འགལ་ལ། གཉིས་
པ་ལྟར་ན་ཚངས་པས་དྲན་པར་འདོད་པ་དང་འགལ། དེ་ཅིའི་ཕྱིར་ཞེས་ན།
ཚངས་པས་དྲན་ན་རིག་བྱེད་ཡིན་དགོས་ཤིང་། རིག་བྱེད་ནི་སྒྲ་དོན་སོ་སོར་་་་
• 155 •



ངེས་པས་སྒྲ་ངེས་སྦྱོར་དང་བཅས་པ། བརྗོད་དོན་ལ་ཚད་མ་བསྐྱེད་པས་ཤེས་་
གསལ་བ། ཨཱ་ལི་ཀཱ་ལིས་བརྒྱན་པས་ཡི་གེ་རྣམ་པར་དབྱེ་བ། སུས་ཀྱང་མ་བྱས་
པས་རྟག་པ་རང་བྱུང་གི་ཚད་མ་སྟེ་དྲང་སྲོང་ཆེན་པོ་རྣམས་ཀྱི་ཐུགས་ལ་གསལ་
བར་འདོད་པ་ཡིན་ཏེ། སྙིང་པོ་བསྡུས་པར། ཚངས་པས་ཚེའི་རིག་བྱེད་དྲན། །
ཞེས་པའི་སྐབས་སུ་ཚངས་པས་ཚེའི་རིག་བྱེད་དྲན་པ་ཡིན་གྱི་བྱས་པ་ནི་མ་ཡིན་
ནོ། །ཅིའི་ཕྱིར་ཞེ་ན་རིག་བྱེད་རྟག་པ་ཉིད་ཡིན་པའི་ཕྱིར་ཞེས་པ་དང༌། །རིག་
བྱེད་ལས་ནི་གང་མི་འབྱུང་། །རིག་བྱེད་ལས་ནི་གང་མ་སྨྲས། །རིག་བྱེད་འདྲ་་་
བའི་ཐོས་པ་མེད། །ཅེས་སོགས་འདོད་མོད་དེ་དག་ནི་སངས་རྒྱས་པའི་གྲུབ་་་་
མཐའ་དང་མི་མཐུན་ཏེ། འཇམ་དཔལ་གྱི་རང་གི་ལྟ་བའི་འདོད་པ་མདོར་་་་་
བསྟན་པ་ལས། རིག་བྱེད་ཞིག་སྟེ་འགྲོ་བས་ན། །འདུས་མ་བྱས་ཤིང་ཁྱབ་པ་་་་
དང་། །རིག་བྱེད་རྟག་པ་ཅི་ལྟར་བརྗོད། །གཉིས་སྐྱེས་ཁ་ཡིས་ཀློག་པས་སོ། །
ཞེས་པ་དང་། ཁབ་ཀྱི་ཚེར་མ་ལྟ་བུའི་རབ་བྱེད་ལས་རིག་བྱེད་ཚད་མ་དྲན་པ་་
ཚད་མ་དང་། ཆོས་དང་དོན་ལྡན་ཚིག་ནི་ཚད་མ་སྟེ། །གང་ཞིག་ཚད་མར་་་
གྱུར་ཚད་མ་ཞེས། །དེ་ཡི་ཚིག་ལ་ཚད་མར་བྱ་བ་གང་། །ཞེས་སོགས་དང་།
དཔལ་དུས་ཀྱི་འཁོར་ལོ་ལས། རིག་བྱེད་འདི་ནི་རང་བྱུང་མིན་ཏེ་སྲིད་པ་་་་
གསུམ་གྱི་གནས་སུ་རིག་བྱེད་སྒྲས་ནི་དོན་བརྗོད་བྱེད། ཚངས་པའི་གདོང་བཞི་
དག་གིས་སྔོན་ནི་རིག་བྱེད་སྒྲ་དག་གིས་ཀྱང་དོན་ནི་རབ་དུ་གསལ་བར་བྱས།
ཅི་སྟེ་སྒྲ་དང་དོན་ནི་ཐ་དད་ཡིན་ན་མེ་སྒྲ་བརྗོད་པ་དག་གིས་ཁ་ནི་ཅིས་མི་་་་་
བསྲེག །དེ་ཕྱིར་ངེས་པར་སྟོན་པ་པོ་ཡོད་རིག་པའི་ཡུལ་དང་མ་འོངས་དོན་་་་་
• 156 •



དང་འདས་པ་དག་ལ་ཡང་། རིག་བྱེད་ནམ་མཁའ་མཚུངས་མིན་འདིར་ནི་་་་
གནས་ཀྱི་དབྱེ་བ་དག་ལས་ཁ་ཡིས་རབ་བརྗོད་བྱས་པའོ། །རིག་པས་གཉིས་་་་་
སྐྱེས་ཁ་ཡིས་ཀླགས་པ་ཉི་ཚེ་བ་སྟེ་ཀུན་དུ་འགྲོ་བ་གཞན་རྣམས་ཀློག་པའོ། །གང་
ཕྱིར་དམངས་ལ་སོགས་པའི་རིགས་ནི་ཀུན་འགྲོ་མིན་པའི་རིག་བྱེད་འདི་དག་་
ཀློག་དང་འདྲ་བ་མིན། དེ་ཕྱིར་ཤེས་ལྡན་མཁས་པར་གྱུར་པའི་མི་རྣམས་དག་་
ལ་རིག་བྱེད་དག་ནི་ཚད་མར་མི་འགྱུར་རོ། །ཞེས་པ་དང་། དོན་དམ་བསྙེན་་་་
པར་ཡང་། ཐུབ་པ་རྣམས་ཀྱི་ལོ་རྒྱུས་ཆོས་རྣམས་གང་བསྟན་པ། །དེ་ནི་བདེན་
ནམ་རྫུན་པ་རྣམ་་པར་དཔྱད་པར་བགྱི། །རབ་བརྟན་དག་དང་ས་སྲུང་དང་ནི་
གཡུང་དྲུང་དང་། །མེ་ཏོག་སོགས་དང་ལྷ་མོ་དང་ནི་དཔལ་མོ་དང༌། །ཟླ་བ་་་་
བདུད་རྩི་འོ་མའི་རྒྱ་མཚོ་སྲུབས་པ་ལས། །འདི་རྣམས་བྱུང་ཞེས་ལོ་རྒྱུས་ཀྱི་་་་
ཚིག་ཡིན་ནོ། །ཞེས་སོགས་དང་། གཞན་ཡང་རྟོག་གེ་འབར་བ་དང་། ཚད་མའི་
བསྟན་བཅོས་སོགས་ནས་ལོ་རྒྱུས་དང་བཅས་པ་ནན་གྱིས་བཀག་པའི་ཕྱིར་རོ།།
གཉིས་པ་གཏམ་རྒྱུད་ཀྱི་ཁུངས་ལོག་པར་བཀྲལ་བའི་ཉེས་པ་ལ་དྲུག་ལས།
དང་པོ་དྲན་པའི་དུས་མ་དག་སྟེ། གསེར་ཐུབ་མྱ་ངན་ལས་མ་འདས་གོང་དུ་ཉི་
མ་དང་ཟླ་བ་དང་། དུག་དང་བདུད་རྩི། རྟ་དང་དཔལ་མོ་སོགས་མེད་པར་་་་་
འགྱུར་ཏེ། དེ་ལྟ་ན་ལོ་དང་ཟླ་བ་ཉ་ཚེས་ལྷ་དང་ལྷ་མིན་གྱི་འཐབ་རྩོད་རྣམས་་
ཀྱང་མེད་དགོས་པས་ཧ་ཅང་ཐལ་ཆེས་སོ། །གཉིས་པ་དྲན་པའི་གནས་མ་དག་
སྟེ། ཚངས་པའི་གཞལ་མེད་ཁང་ནི་གཟུགས་ཁམས་ཀྱི་བསམ་གཏན་དང་པོ་་་
ཡིན་པས། ལྷ་མ་ཡིན་སོགས་གནས་འོག་མ་རྣམས་ཀྱིས་བགྲོད་དུ་ག་ལ་རུང་།
• 157 •



དེ་ཅིའི་སླད་དུ་ཞེ་ན། མཛོད་ལས། རྫུ་འཕྲུལ་གཞན་བརྟེན་མ་གཏོགས་པ། །དེ་
དག་གོང་མ་མཐོང་བ་མེད། །ཅེས་དང་འདུལ་བ་ལུང་ལས། ལྷ་རྣམས་ཀྱི་མིག་་
དང་ཤེས་པ་ནི་འོག་ཏུ་འཇུག་པ་ཡིན་པས་ཞེས་གསུངས་པ་མ་ཡིན་ནམ། །
གསུམ་པ་དྲན་པའི་རྐྱེན་མ་དག་སྟེ། དྲན་ཉེ་དང་། དུས་འཁོར་རྩ་འགྲེལ་
ལས། སྒྲ་གཅན་ནི་ལྷ་མིན་གྱི་དབང་པོ་ལུས་སྦྲུལ་གྱི་རྣམ་པ་ལ་མགོ་བོ་སེང་གེ་་་
ལྟ་བུ་ཞིག་བཤད་ཀྱི་ཡན་ལག་དང་མཚོན་ཆ་ཡོད་པར་མ་བཤད། བཞི་པ་དྲན་
པའི་དངོས་པོ་མ་དག་སྟེ་སངས་རྒྱས་ཀྱིས་གསུངས་པའི་རྒྱུད་དེ་ལྟ་བུ་ཞིག་ཡོད་
པར་ཁུངས་ཐུབ་ཀྱི་གཞུང་གང་ནས་ཀྱང་མ་བཤད་ཅིང་། ཡོད་དུ་ཆུག་ཀྱང་་་་་
རིག་བྱེད་དུ་མི་འགྲོ་སྟེ་སངས་རྒྱས་ཀྱི་བཀའ་ཡིན་པའི་ཕྱིར་དང་། རིག་བྱེད་པ་
རྣམས་སྔར་ཐོས་ཐོས་པ་ཞིག་ཕྱིས་དྲན་པར་མི་འདོད་པས་གནོད་དོ་ཁོ་ན་རེ།
ལྷ་ཡི་འཁོར་ལ་གསོ་དཔྱད་འབུམ་པ་དང་། ཞེས་བཤད་པ་མ་ཡིན་ནམ་ཞེ་ན།
དེ་ལྟ་ན་ཚངས་པ་མུ་སྟེགས་པའི་འཁོར་གྱི་ནང་དུ་བསྡུས་པས་འགལ། ལྔ་པ་་་
དྲན་པའི་དགོས་པ་དེའང་མི་རིགས་ཏེ། རིག་བྱེད་དེ་ཀུན་སློང་རྩོལ་བ་ལས་་་་
བྱུང་བ་མིན་པར་རང་བྱུང་དུ་འདོད་པའི་ཕྱིར། དྲུག་པ་ཚུལ་ཇི་ལྟར་དྲན་པ་་་་
ལའང་སྒྲ་ལྡན་དང་སྒྲ་གཅན་རྣམ་དབྱེ་མ་ཕྱེད་པ་སོགས་ཉེས་པ་མང་དུ་སྣང་་་་
ཡང་རིག་པ་སྔ་མ་རྣམས་ཀྱིས་ཞར་ལ་ཁེགས་སོ། །
གསུམ་པ་དེ་ལ་གནོད་བྱེད་ཀྱི་ལུང་ཚད་ལྡན་སྟོན་པ་ནི། འོག་ཏུ་འཐད་་་
ལྡན་གྱི་སྒྲུབ་བྱེད་འགོད་པ་ལས་ཤེས་དགོས། ་
བཞི་པ་སླར་དངོས་པོ་སྟོབས་ཞུགས་ཀྱི་རིག་པས་ངོ་སྤྲད་པ་ནི། ཁུངས་་་
• 158 •



དང་རྒྱུ་མཚན་གང་ཡང་མེད་པར་བབ་འཆོལ་དུ་ཁ་མཚོན་གཅོད་པ་རྣམས་ནི་
རང་ཉིད་བླུན་པོར་བསྒྲུབ་པའི་རི་མོ་རྡོ་ལ་འདྲི་བ་དང་མཚུངས་པས་སྒྲིམ་པར་
བྱ་དགོས་ཤིང་། འདིའི་ཁུངས་ཀྱང་བདུད་རྩི་བམ་པོ་བརྒྱད་པ་ལ་སྙེག་པར་་་་་
སྣང་མོད། དེ་ན་འདི་སྐད་ཅེས་སྨོས་འདུག་སྟེ། སྲིད་པ་ཆགས་ནས་སྲུབ་ཤིང་་་་
གིས། །སྲུབས་པའི་འབྲས་བུ་རིན་པོ་ཆེ། །མེ་ཤེལ་ཆུ་ཤེལ་གཉིས་བྱུང་བ། །དེ་་་
ཡང་ཐབས་དང་ཤེས་རབ་སྟེ། །ཉིན་མཚན་གཉིས་ལ་དབང་བྱེད་པའོ། །དེ་དག་
ཟུང་ཡང་འཁོར་དང་བཅས། །དེ་ལ་བདུད་རྩི་ཟགས་པ་ནི། །ས་དམན་དག་ཏུ་
མི་སྐྱེ་སྟེ། །ཨ་ལ་པེ་ཏེ་པར་པ་ན། །ཀལྤ་བྲྀཀྵ ་ཞེས་བྱ་བ། །ལྷ་དང་དྲི་ཟ་གནོད་་
སྦྱིན་དང་། །རིན་ཆེན་སྣ་ཚོགས་འབྱུང་ཁུངས་གནས། །ལེགས་ལྡན་གངས་རིས་
གཉན་གྱི་ཤོད། །རི་བྲག་ཆུ་ཀླུང་གཙང་མ་རུ། །ལྷུང་ནས་བབས་ཏེ་སྐྱེས་པ་ནི། །
ཞེས་པ་ཙམ་ལས་སྤྲོས་པ་ནི་བདུད་རྩི་མཆོག་ལུང་དང་བཅས་པ་ལས་མ་བཤད་
ཅིང་། བཤད་དུ་ཆུག་ཀྱང་ལུང་རྣམ་དག་མ་ཡིན་ཏེ། འགལ་བའི་ཕུང་པོར་ཡོད་
པས་སོ་དེ་ལྟ་ནའང་འདིར་སྲིད་པ་ཆགས་ནས་མི་རིང་བ་ནས་རྒྱ་མཚོ་སྲུབས་་་
པར་བཤད་པས་ཁྱེད་རང་རྣམས་ལ་གནོད་དོ། ། །
གསུམ་པ་འཐད་ལྡན་གྱི་སྒྲུབ་བྱེད་འགོད་པ་ནི། སྤྱིར་རིག་བྱེད་ཅེས་པ།
ཚེའི་རིག་བྱེད་དང་སྲིད་སྲུངས་ཅིག་པའི་དབང་དུ་བྱས་ན། སྙན་ཚིག་མཆོད་
སྦྱིན་སྲིད་སྲུངས་དང་། །ངེས་བརྗོད་རིག་བྱེད་བཞི་ཞེས་བྱ། །བསླབ་དང་བརྡ་
སྤྲོད་སྡེབ་སྦྱོར་དང་། །དེ་བཞིན་སྐར་རྩིས་ཐོས་པ་དང་། །རྟོག་པ་དང་ནི་ཡན་་
ལག་གོ། །དྲན་པ་དང་ནི་ཆོས་དང་བཅས། །ཞེས་འབྱུང་བ་ལྟར། ཡན་ལག་དྲུག
• 159 •



ཉེ་བའི་ཡན་ལག་གཉིས་དང་བཅས་པ་ཀུན་ཀྱང་ཚངས་པའི་གདོང་བཞི་ལས་་
ཅི་རིགས་པར་བྱུང་བ་ཡིན་ཏེ། གང་ཕྱིར་ཚངས་པ་ཡི་ནི་ཞལ། །དབུས་མ་ནས་
ནི་ཚེའམ་རིག་བྱེད། །སྙན་ཚིག་ངེས་བརྗོད་མཆོད་སྦྱིན་རྣམས། །ཞལ་གཞན་་་་
ནས་ནི་གསུང་པ་མཛད། །ཅེས་པ་དང་། དེ་བཞིན་དུ་བྲམ་ཟེ་ཁ་ལས་སྐྱེས་པ་་་
དང་། །དེ་ནི་དཔུང་པ་ལས་རྒྱལ་རིགས། །བརླ་ལས་རྗེ་རིགས་ཡང་དག་བྱུང་།
རྐང་པ་ལས་ནི་དམང་རིགས་སོ། །ཞེས་སྐྱེ་གནས་ཀྱི་དབང་གིས་གཙོ་བོར་བྲམ་
ཟེ་རྣམས་ཀྱི་ཆོས་ལུགས་ལ་རིག་བྱེད་ཅེས་བྱའོ། །རིག་བྱེད་དེ་ཡང་སུས་ཀྱང་མ་
བྱས་པས་རྟག་པ། བྱ་རྩོལ་གྱིས་མ་བསླད་པའི་རང་བྱུང༌། ཐམས་ཅད་བརྗོད་དུ་
རུང་བས་ཚད་མ་ཡིན་པ་ཞིག་ཏུ་འདོད། དེའང་། སྙིང་པོ་བསྡུས་པར། ཚངས་
པས་ཚེའི་རིག་བྱེད་དྲན། ཞེས་པའི་དྲན་ཚུལ་ལ། དུས་ནི་སྣོད་བཅུད་ཀྱི་འཇིག་
རྟེན་ཆགས་ནས་བསྐལ་པ་རྫོགས་ལྡན་གྱི་མཇུག་ཏུ་ཁམས་ཀྱི་ཟས་ཟོས་པས་་་་
ལུས་ཀྱི་འོད་འགྲིབ་ཅིང་། མ་ཞུ་བ་སོགས་ནད་ཀྱི་མགོ་རྩོམ་པའི་དུས་དེར་དྲན།
དེའང་ལུང་རྣམ་འབྱེད་ལས། དགེ་སློང་དག་ཆོས་ཉིད་ཀྱིས་ན་འཇིག་རྟེན་དུ་
མུན་པ་བྱུང་བ་དེའི་ཚེ་ཉི་མ་དང་ཟླ་བའང་བྱུང་བར་གྱུར་ཏོ། །ཞེས་པ་དང་་་་
འབྲེལ་ལོ། །གནས་ནི་རི་རབ་ཀྱི་རྩེ། རྐྱེན་ནི་ཁུར་ཚོས་ལ་རྨ་བྱུང་བ་ལ་བརྟེན་
ནས། ངོ་བོ་ནི་ཨོ་ཨ་ཐ་ཞེས་བྱ་བ་ལ་སོགས་པ་རིག་བྱེད་ཀྱི་བསྟན་བཅོས་རྣམས་
དྲན་ཏེ། དེ་ལྟར་ཡང་ཟླ་ཟེར་དུ། ཡི་གེ་ཨོ་དང་ཨ་ཐའི་སྒྲ། །གཉིས་པོ་འདི་དག་
སྔོན་ཚངས་པའི། ། ཁུར་ཚོས་རྟོལ་ནས་བྱུང་བ་སྟེ། །དེས་ན་འདི་དག་བཀྲ་ཤིས་
ཡིན། །ཞེས་སྨོས་སོ། །དེས་ན་ཨོཾ་ནི་རིག་བྱེད་རྣམས་ཀྱི་དང་པོ་ཡིན་ཟེར་བའང་
• 160 •



དེའི་དོན་ཡིན། ཀླག་པའི་ཚེ་ནའང་། ངེས་བརྗོད་ཀྱི་རིག་བྱེད་ནི་ཨོ། སྙན་ངག་
ནི་ཨུ། སྲིད་སྲུང་ནི་ཨེ། མཆོད་སྦྱིན་གྱི་ཨ་སྟེ། དེ་བཞི་པོའི་ཚད་དུ་འདོན་དགོས་
ཟེར། དེ་ལྟ་བུ་ནི་བཀྲ་ཤིས་པ་དང༌། དབང་དུ་གྱུར་པ་དང་། དེ་མ་ཐག་པ་་་་་
སོགས་དུ་མ་ལ་འཇུག་པར་བཤད། གཞན་ཡང་སྒྲོན་གསལ་ལས། ཨོ་ནི་བསོད་་་
ནམས་ལེན་པའོ། །ཞེས་དང་། རྩེ་མོ་ལས། ཨོཾ་ནི་ཇི་ཞིག་ཡིན་པར་བཤད། །མཆོག་
དང་ནོར་གཏེར་དཔལ་དང་གཡང་། །སྐལ་བཟང་རྣམ་པ་དང་ལྡན་ཞིང་། །དམ་
བཅའ་བ་དང་བཀྲ་ཤིས་དོན། །ནོར་བུ་འཛིན་པའི་སྙིང་པོ་ཡིན། །ཞེས་པ་དང་།
ཨོ་གྱི་མངོན་བརྗོད་པྲ་ཎ་བ་རབ་ཏུ་བསྔགས་པའི་དོན་དང་། ཨར་ཐ་ཤུ་རྩ་མ་་
ན་ཞེས་པའི་ངེས་ཚིག་ལས་དོན་གྱིས་སྟོང་པའི་ཡིན་ཅེས་པའི་དོན་དང་། ཨ་ཝ་
ར་ཀྵ ་དབྱིངས་ལས། སྲུངས་ཤིག །ཅེས་པའི་དོན་དང་སྣ་ཚོགས་གསལ་བར་ཨོ་
ཞེས་བྱ་བ་རབ་བསྔགས་དང་། ཚངས་པ་ཡི་ནི་འགྱུར་མེད་སྔགས། ཞེས་བྱ་བ་
ལ་སོགས་ཏེ་མཐའ་ཡས་པ་ཞིག་བཤད་དོ། །ཇི་ལྟར་དྲན་པའི་ཚུལ་ནི། ལྷ་ལས་
ཕུལ་བྱུང་གི་འགྲེལ་བ་སློབ་དཔོན་ཤེས་རབ་གོ་ཆས་བྱས་པར་དེ་ཡང་འདི་སྐད་
ཐོས་ཏེ་ཚངས་པས་བསྒོས་པས་ཕྱོགས་གཅིག་ན་ལྷ་གནས། ཕྱོགས་གཅིག་ན་ནི་
ལྷ་མ་ཡིན་རྣམས་འདུག་ནས། རི་བོ་མནྡ་རིའི་སྟེང་ནས་ནི་ཁྱབ་འཇུག་གིས་་་་
བཟུང་། ཀླུའི་རྒྱལ་པོ་ནོར་རྒྱས་ཀྱིས་སྲུབ་ཐག་བྱས། འོག་ནས་ནི་རུས་སྦལ་གྱི་
རྒྱབ་ཀྱིས་བརྟེན་ཏེ་འོ་མ་ཅན་གྱི་རྒྱ་མཚོ་ཆེན་པོ་སྲུབས་པར་གྱུར་ཏོ། །དེ་ནས་
ཤིན་ཏུ་འཇིགས་སུ་རུང་བའི་དུག་གི་སྐྱེས་བུ་ནག་པོ་རྩེགས་པ་ཞེས་བྱ་བ་ཞིག་་
བྱུང་བར་གྱུར་པ་དང་། དེ་ཁྱབ་འཇུག་གིས་མིད་པར་གྱུར་པ་ན་དྲན་པ་གཏོར་
•161 •



ཏེ་ས་ལ་འགྱེལ་ནས་ཅང་མི་སྨྲ་བར་གནས་པ་དང་། ལྷ་ཆེན་པོས་དེ་ལས་དྲངས་
ཏེ་མགྲིན་པར་བཞག་པར་གྱུར་ཏོ་དེས་དེའི་མགྲིན་པ་སྔོན་པོར་གྱུར་ཏོ། །དེ་
ནས་ཟླ་བ་ཚེས་པ་བྱུང་བ་ན་ལྷ་ཆེན་པོས་བླངས་ཏེ་མགོ་ལ་བཞག་གོ། །དེ་ནས་
དཔལ་མོ་ཞེས་བྱ་བ་བྱུང་སྟེ། དེས་རང་ཉིད་ཀྱིས་ཁྱབ་འཇུག་བླངས་ནས་འདུས་
སོ། །དེའི་འོག་ཏུ་རྟ་མགྲིན་རིངས་དང་། ཤིང་ཡོངས་འདུ་ས་བརྟོལ་ལ་སོགས་པ་
བྱུང་སྟེ། དེ་དག་ནི་བརྒྱ་བྱིན་ལ་སོགས་པ་ལྷ་རྣམས་ཀྱིས་ཅི་རིགས་པར་ཁྱེར་རོ།།
དེ་ནས་བུད་མེད་ཤིན་ཏུ་ཡིད་དུ་འོང་བ་ཞིག་བྱུང་བ་དང་། དེ་ལ་ཁྱོད་སུ་ཡིན་
དྲིས་པ་ན་ང་ནི་ཆང་ཞེས་བྱ་སྟེ་འཐུངས་ན་མྱོས་པ་དང་རྒྱལ་བ་དང་དྲེགས་པ་
ལ་སོགས་པའི་རྣམ་པར་འགྱུར་བ་འབྱུང་བར་འགྱུར་རོ། །ཞེས་སྨྲས་པ་དང་།
ལྷ་མ་ཡིན་རྣམས་འཇིགས་ནས་མ་འཐུངས་པ་ན་ལྷ་མ་ཡིན་ཞེས་བྱ་བར་གྱུར་ལ།
ལྷ་རྣམས་ཀྱི་འཐུངས་པས་ནི་ལྷ་ཞེས་བྱ་བར་གྱུར་ཏོ། །དེ་ནས་དེའི་འོག་ཏུ་་་་
བདུད་རྩི་བྱུང་བ་ན་སྣོད་ཆེན་པོ་བརྒྱད་གང་བ་ལྷ་མ་ཡིན་རྣམས་ཀྱིས་ཁྱེར་བར་
གྱུར་པ་ལས། ལྷ་རྣམས་ཤིན་ཏུ་ཡི་མུག་ནས་ཁྱབ་འཇུག་གི་ཤིན་ཏུ་ཡིད་དུ་འོང་
ཞིང་གཟུགས་བཟང་བའི་བུད་མེད་ཀྱི་གཟུགས་སུ་བསྒྱུར་ཏེ་སོང་ཞིང་། བརྒྱ་་་
བྱིན་གྱིས་ཀྱང་མི་སྣང་བའི་གཟུགས་ཀྱི་ནམ་མཁའ་ལ་འདུག་གོ། །དེའི་ཚེ་ལྷ་མ་
ཡིན་རྣམས་ཀྱིས་འདི་ནི་ཁོ་བོ་ཅག་གི་བུད་མེད་ཡིན་ནོ་སྙམ་ནས་བདུད་རྩིའི་་་
བསྲུངས་མར་བཞག་སྟེ་རང་ཉིད་རྣམས་ཁྲུས་ལ་སོང་ངོ༌། །དེའང་ཆོས་ཀྱི་་་་
བསྟན་བཅོས་ལས། མ་བཀྲུས་དྲི་མ་སྤྱོད་འགྱུར་བས། །ཁྲུས་མ་བྱས་པར་ཟས་མི་
ཟ། ཞེས་སྨོས་པའི་དོན་གྱིས་དེ་དག་ཁྲུས་ལ་སོང་ངོ༌། །སྐབས་དེར་ཁྱབ་འཇུག་
• 162 •



དང་བརྒྱ་བྱིན་གྱིས་བདུད་རྩི་བརྐུས་ནས་བརྒྱ་བྱིན་གྱི་ཁང་པར་ཁྱེར་རོ། །དེ་་་
རྣམས་ཁྲུས་བྱས་ནས་སླར་ལོག་པ་དང་། བདུད་རྩི་མ་མཐོང་ནས་དེ་འཚོལ་བ་
ལ་བརྩོན་པ་ན་ལྷ་རྣམས་ཀྱིས་ཁྱེར་རོ། །ཞེས་ཐོས་ནས། ལྷ་རྣམས་སྟེང་དུ་འགྲོ་
བ་ཡིན་པ་ནི་བདེན་ནོ་སྙམ་མོ། །དེའི་ཚེ་ལྷ་རྣམས་བདུད་རྩི་ལ་ལོངས་སྤྱོད་སྤྱད་
པའི་ཕྱིར་འདུས་པ་ན་སྒྲ་གཅན་ཟིན་ལྷའི་ཆ་ལུགས་སུ་བསྒྱུར་ཏེ་དེར་ཞུགས་་་
པས་བདུད་རྩིའི་སྐལ་བ་ཐོབ་པ་དང་དེ་ཉི་མས་མཐོང་སྟེ། ཁྱབ་འཇུག་ལ་སྦྲན་
ནས་འདི་ནི་སྒྲ་གཅན་ཟིན་ནོ་ཞེས་སྨྲས་པ་དང་། དེའི་འཁོར་ལོས་མགོ་བོ་་་་
བཅད་པར་གྱུར་ལ། འོན་ཀྱང་བདུད་རྩི་ལ་ལོངས་སྤྱད་ཅིང་ལྷགས་པའི་མགོ་བོ་
ནི་དེང་སང་ནའང་གསལ་ལ། ལུས་ལྷག་མ་རྣམས་ནི་ཤི་བར་གྱུར་རོ། །དེ་ནས་
སྒྲ་ཅན་ཟིན་དང་ཉི་མ་ཞེ་འགྲས་པར་གྱུར་པས། གང་གིས་ཉི་མའི་དཀྱིལ་་་་་
འཁོར་འགེབས་ཤིང་སྒྲིབ་པར་བྱེད་པ་ཡིན་ནོ། །ཞེས་གཏམ་དུ་གྲགས་སོ། །ཞེས་
དང་། ཤ་ལི་ཧོ་དྲར། སྐྱེ་དགུ་དང་པོ་བྱུང་བའི་ཚེ། །འཚེ་བའི་འཇིག་རྟེན་བདེ་
བར་གྱུར། །དེ་རྗེས་ལྷ་དང་ལྷ་མིན་གྱིས། །འཇིག་རྟེན་ཀུན་ལ་ཚངས་པ་ཡིས། །
འཇིག་རྟེན་ཐམས་ཅད་ཁྱབ་བྱེད་པའི། །སྐོམ་གྱི་གདུང་བ་ཉིད་དུ་འགྱུར། །
འཇིག་རྟེན་པ་ཡི་སྲོག་ཆགས་རྣམས། །སླར་ཡང་རྒྱུག་ཅིང་འགྲོ་བར་བྱེད། །ལྷ་་་
དང་ལྷ་མིན་ཤ་ཟ་དང་། །ལྟོ་འཕྱེ་སྲིན་པོ་དེ་རྣམས་ཀྱང་། །སྟོབས་དང་ལྡན་་་་་
པའི་སྐོམ་གྱིས་ནི། །གདུང་བས་ཉེ་བར་གཟིར་བར་གྱུར། །ལྷ་དང་ལྷ་མིན་ཁ་་་
ཟས་དང་། །མལ་བརྟེན་ལ་ནི་དགའ་མེད་གྱུར། །དེ་རྣམས་དེ་ལྟར་སེམས་པ་ན།།
དེ་ཡི་ཚེ་ན་བློ་སྐྱེས་པ། །གང་གི་ཆུ་ཡི་སྙིང་པོར་ནི། །གནས་ཏེ་བདག་ཅག་སྐོམ་
• 163 •



སེལ་འགྱུར། །དེ་ནས་རི་བོ་མཎྜ ་རར། །གྲགས་ལྡན་སྲུབས་ཤིང་ཉིད་དུ་བྱས། །
ཀླུ་ཡི་རྒྱལ་ཆེན་མཐའ་ཡས་ནི། །སྲུབ་ཐག་ཉིད་དུ་ཡང་དག་སྦྱར། །དེར་ནི་་་་་
ཕྱོགས་གཅིག་ལྷ་རྣམས་ཏེ། །ཕྱོགས་གཅིག་ཏུ་ནི་ལྷ་མིན་གནས། །སྲུབས་ཐག་་་་
འདྲེན་ཞིང་མཚོ་ཆེན་ནི། །འཇིགས་པའི་སྒྲར་བཅས་བསྲུབས་པ་ན། །མཚོ་ཆེན་
དེ་ནི་ལྷ་དང་མིའི། །སྨན་ནི་རྩ་བ་ལོ་མ་དང༌། །འོ་མར་བཅས་པ་བསྡུས་ནས་ནི། །
ཐམས་ཅད་བཅུག་པ་ཉིད་དུ་གྱུར་། །གཟི་བརྗིད་ཆེ་ཞིང་གཟི་བརྗིད་འབར། །རོ་
ལ་སོགས་པ་བྱུང་ཞིང་དགེ། །མེ་ཏོག་སེར་དང་གོང་སྲིན་གྱིས། །དེ་བཞིན་སེར་
མོ་ལ་བསྐྱོད་དང་། །མདངས་ལྡན་ཛོ་ཏི་པ་ར་དང་། །འཚོ་བྱེད་འཆི་བ་གསོ་་་་
བྱེད་དང༌། །དེ་བཞིན་རྨ་འཚོ་བྱེད་ལ་སོགས། །གཞན་ཡང་ཚངས་པས་གང་་་་་
སྤྲུལ་བའི། །བཅུ་དང་མཐུ་སྟོབས་བསམ་མི་ཁྱབ། སྨན་རྣམས་མཚོ་ཆེན་དེར་་་
བཅུག་སྟེ། །རྒྱ་མཚོ་སྲུབས་པར་གྱུར་པ་ན། །དེ་ཚེ་དང་པོ་ཁོ་ནར་ནི། །དཔལ་མོ་
ལ་སོགས་བྱུང་བར་གྱུར། །གང་གི་ནང་པར་བརྗོད་ན་ནི། །རྨི་ལམ་ལ་སོགས་་་་
འཇིགས་བྱེད་པའི། །དགེ་བ་ཞེས་བྱའི་རིན་པོ་ཆེ། །བརྒྱད་ནི་ཆུ་ལས་བྱུང་བར་
གྱུར། །ཉི་མ་ཞོན་པའི་ཤིང་རྟ་ནི། །འདྲེན་པའི་རྟ་དང་ལྷ་ཡི་ཆད། །དེ་བཞིན་་་་
ནོར་བཟང་ཀོས་ཏུ་བྷ། །ནོར་བུའི་རྣ་ཆ་བཟང་པོ་དང་། །བདུད་རྩི་ཞེས་བྱའི་
སྨན་དང་ནི། །བདུད་རྩི་ཉིད་ཀྱང་བྱུང་བར་འགྱུར། །བསྟན་བཅོས་ཐམས་ཅད་
འཛིན་པའི་མཆོག །སྨན་པ་ཐང་ལ་འབར་དང་ནི། །སྒྲ་མཐོ་ཞེས་ནི་བྱ་བའི་རྟ། །
སྙིང་སྟོབས་ཆེ་ཞིང་སྟོབས་ཆེ་ལ། །འབྲུག་དང་རྔ་ཡི་སྒྲ་དང་ནི། །དུང་དང་རྔ་་་
ཆེན་སྒྲ་འདྲ་བ། །གང་ཞིག་རྔ་སང་མཐོ་གྱུར་པའི། །སྒྲ་དེས་མིང་དུ་བཏགས་པ་
• 164，



ནི། །དེ་ཚེ་ལྷ་དང་ལྷ་མིན་གྱིས། །སྒྲ་མཐོ་ཞེས་ནི་བྱ་བར་བཏགས། །སྤྲིན་དཀར་
གྱི་ནི་མདོག་འདྲ་ཞིང་། །མགྱོགས་ཤིང་བདུད་རྩི་ལས་བྱུང་བ། །མདངས་ལྡན་་
རྒྱ་མཚོ་ཆེན་པོ་ལས། །བྱུང་སྟེ་མཁའ་ལ་འགྲོ་བར་བྱེད། སྟོབས་ལྡན་ཞེས་བྱའི་་
སྣང་བྱེད་བུས། །དེ་ཡི་རྐང་པ་གཉིས་ནས་བཟུང་། །དེ་ཚེ་ལྷ་མིན་ཐམས་ཅད་་་་
ཀྱིས། །མནྡ ་ར་དང་དེ་བཞིན་དུ། །ཀླུ་ཡི་རྒྱལ་པོ་བོར་ནས་ནི། །རྟ་ཡི་རིན་ཆེན་
ལ་འཇུས་ཏེ། །འོ་མའི་རྒྱ་མཚོ་སྤངས་ནས་ནི། །ས་གཞི་འདིར་ནི་ཕྱིན་པར་གྱུར།།
ཞེས་སོགས་དང་གཞན་ཡང་ཁྱད་པར་འཕགས་སྟོད་དང༌། ལྷ་ལས་ཕུལ་བྱུང་གི་
འགྲེལ་པ་དང་། འགྲེལ་པ་འདོད་འཇོ་དང་་བསྡུས་རྒྱུད་དང་དོན་དམ་བསྙེན་་
པའི་ཕྱོགས་སྔ་མ་སོགས་སུའང་ཇི་སྙེད་གཅིག་འབྱུང་མོད་ཀྱི། དྲངས་མ་ཐག་པ་
འདི་ཙམ་ལས་སྤྲོས་པའི་ཚེའི་རིག་བྱེད་དྲན་ཚུལ་གསལ་པོ་མ་བྱུང་བས་སླད་་་་
ནས་ཞིབ་ཏུ་བརྟག་དགོས་པ་ཉིད་དོ། །འོན་ཀྱང་ཚངས་པས་ཚེའི་རིག་བྱེད་་་་་
དྲན་ཞེས་པ་དང་། མཁུར་མཚོས་བརྟོལ་ནས་བྱུང་བ་སྟེ། ཞེས་པ་དང་། བདུད་
རྩི་བརྐུས་པ་ལ་བརྟེན་ནས་ཁྱབ་འཇུག་གིས་སྒྲ་ཅན་གྱི་སྐེ་བཅད་ཅེས་པ་སོགས་
ཀྱི་ཚིག་ཟུར་རྣམས་བསྟན་ན་འདི་འདྲ་ཞིག་ཐོབ་པར་སྣང་སྟེ། སྒྲ་གཅན་གྱིས་་
བདུད་རྩི་བརྐུས་པའི་སྐབས་སུ་ཁྱབ་འཇུག་གི་ལག་ན་ཞོ་འཐུང་གི་རུས་པ་ལས་
བི་ཤྭ་ཀརྨས་བཟོས་པའི་ཉི་མ་བདར་བའི་འཁོར་ལོ་ཡོད་པ་དེ་འཕངས་པས་སྒྲ་
གཅན་གྱི་སྐེ་ལ་ཕོག །སླར་འཁོར་ལོ་དེ་ཉིད་སྒྲ་ཅན་གྱིས་འཕངས་པས་ཚངས་་
པའི་མཁུར་མཚོས་ལ་ཕོག །དེའི་རྨ་ནང་ནས་རིག་བྱེད་ཐམས་ཅད་ཀྱི་ཐོག་མར་
གྱུར་པ་ཨོ་དང་ཨ་ཐ་ཞེས་བྱ་བ་ཐོན་པ་ལ་བརྟེན་ནས་ཚེའི་རིག་བྱེད་སོགས་་་་
• 165 •



རིག་བྱེད་ནི་ཡན་ལག་དང་བཅས་པ་བྱུང་བ་ཡིན་ནོ། །ཞེས་བརྗོད་ན་འཐད་་་་
པར་མཐོང་ངོ༌། །དེ་ལས་བརྒྱུད་ཚུལ་ནི། སྐྱེ་དགུའི་བདག་ལ་བཤད་པ་ཡིན། །
དེ་ཡིས་ཐ་སྐར་དེས་བརྒྱ་བྱིན། །རྒྱུན་ཤེས་བུ་སོགས་དྲང་སྲོང་ལའོ། །དེ་ཡིས་མེ་
བཞིན་འཇུག་ལ་སོགས། །དེ་རྣམས་ཀྱིས་རྒྱུད་སོ་སོར་བྱས། །ཞེས་འབྱུང་བའི་་་
རིག་པས། ཚངས་པས་ཚེའི་རིག་བྱེད་དྲན་ནས་རིམ་པ་བཞིན་དུ་བརྒྱུད་པ་རེ་་
རེས་ཚེའི་རིག་བྱེད་ཀྱི་རྒྱུད་དམ་དེ་ལ་འཇུག་པའི་འགྲེལ་པ་རེར་བྱས་སོ་ཞེས་པ་
ཙམ་ཞིག་འཐོན་པར་སྣང་སྟེ། ཟླ་ཟེར་དུ་ཚངས་པ་ནི་མེས་པོ་ཚངས་པའོ། །
དེས་སྐྱེ་དགུས་བདག་ཅེས་བྱ་བ་ནི་མྱུར་བ་ཅེས་བྱ་བ་དེ་ལ་བཤད་ཅིང་འཛིན་་
དུ་བཅུག་གོ། །དེ་ཡིས་ཐ་སྐར་ཞེས་བྱ་བ་ནི་སྐྱེ་དགུའི་བདག་པོ་དེ་ཡིས་ལྷའི་་་་
སྨན་པ་ཐ་སྐར་གྱི་བུ་གཉིས་ལ་བཤད་ཅིང་འཛིན་དུ་བཅུག་གོ། །དེས་བརྒྱ་བྱིན་
ཞེས་བྱ་བ་ནི་ཐ་སྐར་གྱི་བུ་གཉིས་ཀྱིས་བརྒྱ་བྱིན་མིག་སྟོང་ལྡན་ལ་འཛིན་དུ་་་་
བཅུག་གོ། །དེས་རྒྱུན་ཤེས་ལ་སོགས་དྲང་སྲོང་ལ་ཞེས་བྱ་བ་ནི་བརྒྱ་བྱིན་དེས་་་
རྒྱུན་ཤེས་ཀྱི་བུ་ལ་སོགས་པའི་དྲང་སྲོང་རྣམས་ལ་འཛིན་དུ་བཅུག་སྟེ། རྒྱུན་་་་་
ཤེས་ཀྱི་བུ་ནི་ནབ་སོ་སྐྱེས་སོ་སོགས་པའི་སྒྲས་ནི་ཐང་ལ་འབར་དང་། དཀའ་་་
གཉིས་སྤྱོད་དང་། མུ་ཁྱུད་འཛིན་དང་། འགྲོས་སྐྱོང་གི་བུ་ལ་སོགས་པ་བཟུང་ངོ༌།།
དེ་ཡིས་མེ་བཞིན་འཇུག་ལ་སོགས་ཞེས་བྱ་བའི་སོགས་པའི་སྒྲས་ནི་དྲང་སྲོང་་་
ལུག་ནག་དང་། རྒྱ་སྐག་སྣ་དང་མདའི་མཆོག་དང་། ལན་ཚའི་ལག་པ་ཞེས་བྱ་
བའི་བར་ལ་བཤད་ཅིང་འཛིན་དུ་བཅུག་གོ། །དེ་རྣམས་ཀྱིས་རྒྱུད་སོ་སོར་བྱས་
ཞེས་བྱ་བ་ནི་མེ་བཞིན་འཇུག་ལ་སོགས་པ་དེ་རྣམས་ཀྱིས་ཀྱང་སོ་སོར་ཞེས་པ་་
• 166 •



རེ་རེས་རྒྱུད་ཅེས་པ་སྨན་དཔྱད་ཀྱི་གཞུང་བྱས་ཤིང་རྒྱ་ཆེར་སྦྱར་བ་ཡིན་ནོ། །
ཞེས་པ་ཙམ་ལས་མི་འབྱུང་ངོ༌། །ཁྱེད་ཅག་རྣམས་འདོད་པའི་ཚངས་པས་གུ་ཎ་
ཤ་ཏ་བམ་པོ་སུམ་བརྒྱ་པ་དང་གསང་བ་སྙིང་པོའི་དོན་བསྡུས། སྐྱེ་དགུའི་་་་
བདག་པོས་འཕྲུལ་གྱི་མེ་ལོང་། དཔལ་སྒྲོས་དང་ཐང་སྒྲོས་གཉིས་ཀྱིས་གཅེས་པ་
གྲུབ་པ་བརྒྱ་བྱིན་གྱིས་གཅེས་པ་བསྡུས་པ་དང་། བྱང་ཁོག་འཁྲེམས་ཀྱི་ལུང་་་་
རིན་ཆེན་འོད་འཕྲོ་བ་རྣམས་བྱས་ཟེར་བ་ནི་ཁུངས་རྒྱུ་མཚན་དང་མ་འབྲེལ་ལ།
རྒན་པོ་རྣམས་ཀྱི་ངག་རྒྱུན་ཡིན་ནོ་ཟེར་ནའང་རང་གཟོའི་གཏམ་ལས་གཞན་་
མ་ཡིན་ནོ། །བྱེ་བྲག་ཏུ་ཐ་སྐར་གྱི་བུ་གཉིས་ཀྱི་མིང་དཔལ་སྒྲོས་དང་ཐང་སྒྲོས་་
ཟེར་བ་དེའང་མ་ཡིན་ཏེ། འཆི་མེད་མཛོད་དུ་ཀུན་འགྱེད་གཞོན་ནུ་རྣམ་འབྱེད་
བུ། མཐོ་རིས་སྨན་པ་མ་རྟའི་བུ། སྣ་སྐྱེས་དང་ནི་ཐ་སྐར་སྐྱེས། ཞེས་དང་འགྲེལ་
པར་ཧམ་ས་གོ་དང་། དྲུ་ཧི་ཎ་དང་། ས་ནད་ཅེས་པ་རྣམས་ཚངས་པའི་རྣམ་་་
གྲངས་སུ་ར་བྷ ་ས་ལས་སོ། དེའི་གཞོན་ནུ་ནི་བུ་རྒྱུད་དོ། །རྣམ་འབྱེད་ཀྱི་བུ་་་་
རྒྱུད་ལ་ཨ་ཎའོ། །འདི་དྲང་སྲོང་མཐོ་རིས་ཀྱི་སྨན་པ་སྟེ་བསྟན་བཅོས་བྱེད་པ་་་
རྣམས་ཀྱིས་ཀྱང་ལྷའི་སྨན་པ་ཞེས་བཀོད་དོ། །རྟའི་གཟུགས་འཛིན་པས་རྟ་ལྡན་
མ་ཞེས་བྱ་བ་ཉི་མའི་ཆུང་མའི་མིང་སྟེ། དེས་ཉི་མའི་གཟི་བརྗིད་མ་བཟོད་ནས་
རྟ་རྒོད་མའི་གཟུགས་སུ་བྱས་ཏེ་བྱང་སྒྲ་མི་སྙན་དུ་དཀའ་ཐུབ་བྱེད་ཅིང་གནས་
སོ། །དེར་ཉི་མས་རྟའི་གཟུགས་འཛིན་པ་ལ་ཞོན་པར་བརྩམས་པ་ན་སྐྱེས་བུ་་་
གཞན་ཡིན་པར་དོགས་ཏེ་གདོང་ཕྱིར་ཕྱོགས་པ་ལས་སྣའི་བུ་ག་གཉིས་སུ་་་་་
བོན་དག་སོང་ངོ༌། །དེ་ལ་བུ་གཉིས་སྐྱེས་པས་སྣ་སྐྱེས་ཞེས་བྱའོ། །ར་བྷ ་སའི་་་
• 167 •



མཛོད་དུ་རྟ་སྐྱེས་དང་སྣ་སྐྱེས་ཞེས་ཀྱང་བརྗོད་དོ། །ཞེས་དང༌། སྐར་མ་ཐ་སྐར་
དང་ཟླ་བ་འཛོམས་པའི་དུས་སུ་སྐྱེས་པས་ཐ་སྐར་སྐྱེས་ཞེས་བྱའོ། །ཀུན་འགྱེད་
ཅེས་ཀྱང་བྱ་སྟེ་ནད་གསོ་བའི་ཕྱིར་ཀུན་དུ་འགྱེད་པའོ། །ཨ་ཤུ་ནི། སོ་སོ་ཐ་སྐར་
གྱི་བུ་དག་ཅེས་པའོ། །སྣ་སྐྱེས་དང་ཀུན་འགྱེད་གཉིས་སྤུན་ནོ། །དེ་ཡང་ཨུཏྠ ་ལི་
ལས། གཤིན་རྗེ་དང་ནི་གཤེད་བུ་དང༌། །གཤིན་རྗེའི་སྤུན་དང་སྣ་སྐྱེས་དང་། །
ཀུན་འགྱེད་དང་ནི་རེ་མན་ཏ། །དྲུག་པ་མིང་ལ་ཉི་མའི་བུ། །ཞེས་དང་། རླུང་གི་
སྔོན་རབས་ལས་ཀྱང་། ཁྱེད་ཅག་འཕེལ་བའི་སྒྲ་དང་སྣ་སྐྱེས་དང་། དེ་བཞིན་
ཀུན་འགྱེད་དང་ནི་ཆུ་ལྷའི་བུའོ། །ཞེས་དང༌། སྣ་ཚོགས་གསལ་བར། ཀུན་་་་་་
འགྱེད་གཞོན་ནུ་རྣམ་འབྱེད་སྐྱེས། །ལྷ་ཡི་སྨན་པ་ཐ་སྐར་བུ། །ཐ་སྐར་སྣ་སྐྱེས་་་
བྱིན་མ་སྐྱེས། །ག་དཱ་ག་རཱ་ཐ་སྐར་སྐྱེས། །མཆོག་མཐར་བྱེད་དང་རྒོད་མ་སྐྱེས། །
འབྱོར་ལྡན་ལྷ་ཡི་གསོ་དཔྱད་མ། །གཞོན་པ་མཆོག་ལྡན་སྣ་སྐྱེས་དང་། །སྨན་་་་
པའི་གོས་ཅན་རྣམས་སུ་འགྱུར། །ཞེས་བཤད་ཅིང་གཞན་མ་བཤད་དོ། །ཡང་་་་
མཁས་པ་ཁ་གཅིག །སྐྱ་སེང་བུ་ལྔའི་ནང་ཚན་གྱི་ཐ་སྐར་གྱི་བུ་ལྷ་བཅས་དང་་་་
རིས་མེད་གཉིས་དང་གཅིག་པར་འདོད་པ་དེའང་མིན་ཏེ། དེ་ནི་མི་ཡུལ་་་་་
བྱུང་བ་ཡིན་ལ། འདི་སྐབས་ཀྱི་ཐ་སྐར་གྱི་བུ་གཉིས་ནི་བརྒྱ་བྱིན་གྱི་སློབ་དཔོན་
ཡིན་པའི་ཕྱིར་རོ། །གཅེས་པ་གྲུབ་པ་དེ་གཉིས་ཀྱི་བྱས་པའང་མིན་ཏེ། དེའི་་་་
མཇུག་ཏུ་ནུབ་ཕྱོགས་ཀྱི་རྟ་མཁན་བགྲོད་དཀའ་བསྲུང་གི་བུ་ཉི་མས་སྲུང་ཞེས་
བྱ་བས་ཕོ་བོ་ལྷ་སྲུངས་སྐྱ་རྦབ་ཀྱི་ནད་ཀྱི་བཏབ་པས་བྱེད་དུ་བཅུག་ནས། ཚེའི་
རིག་བྱེད་ཀྱི་རྒྱ་མཚོ་དྲང་སྲོང་གཞུང་ལས་སྐྱེས་ཀྱི་བུ་དང་། དྲང་སྲོང་རྒྱུན་ཤེས་
• 168 •



ཀྱི་བུ་ལ་སོགས་པའི་གཞུང་རྣམས་བལྟས་ནས་གསོ་བའི་དཔྱད་ཀྱི་ཟེར་ཙམ་གྱི་
རྒྱུད་ལེའུ་སུམ་ཅུ་རྩ་གཅིག་པོ་འདི་བྱས་སོ་ཞེས་འབྱུང་བའོ། །འདི་དག་རྒྱ་བོད་
གཉིས་ཀར་མ་གྲགས་པའང་མ་ཡིན་ཞིང་། ལེགས་པར་ཡང་མི་རྩི་སྟེ། སློབ་་་་་
དཔོན་མཆོག་སྲེད་ཀྱིས་མཛད་པའི་ཚིགས་སུ་བཅད་པའི་མཛོད་ལས། ཀ་ཏན ་
ཤེས་པའི་སྒྲ་མཁན་དང་། །གཅེས་གྲུབ་ཤེས་པའི་སྨན་པ་དང་། །དབྱུག་པ་་་་
ཐོགས་པའི་རལ་ཁ་བས། །དེ་གསུམ་འཇིག་རྟེན་བཞད་གད་གནས། །ཞེས་་་་་
བཤད་ཅིང་། དེ་བཞིན་དུ་བརྒྱ་བྱིན་གྱིས་བྱང་ཁོག་ཁྲེམས་ཀྱི་ལུང་རིན་པོ་ཆེ་་་
འོད་འཕྲོ་བ་བྱས་ཟེར་བའང་མ་ངེས་ཏེ། ད་ལྟ་སྣང་བ་དེ་ནི་བོད་སྨན་མི་མཁས་
པ་ཞིག་གིས་བྱས་པ་ཡིན་ལ་གཞན་མ་ནི་ཁུངས་མེད་པའི་ཕྱིར་དང་ལྷ་མོ་ནོར་་
རྒྱུན་མས་རིན་ཆེན་འཕྲེང་བ་བྱས་ཟེར་བའང་དེ་དང་མཚུངས་སོ། །འོན་ཀྱང་་
དེ་རྣམས་ཀྱིས་རྒྱུད་སོ་སོར་བྱས་ཞེས་པའི་ཚིག་ཟུར་གྱིས་བསྟན་བཅོས་རེ་རེ་་་
བརྩམས་པ་ཙམ་ཞིག་ཐོན་པ་སྣང་ཡང་བསྟན་བཅོས་སོ་སོའི་མིང་སྣ་ཚོགས་པ་
རྣམས་ལ་ནི་ཁུངས་རྒྱུ་མཚན་མེད་ལ། བོད་དུ་འགྱུར་བ་ལྟ་སྨོས་ཀྱང་ཅི་ཞིག་་་་
དགོས་པའོ། །གཞན་ཡང་བརྒྱ་བྱིན་གྱི་སློབ་མ་བརྒྱད་ལས། རྒྱུན་ཤེས་ཀྱི་བུས་་་
བཀོས་བསྟན་པའི་སྡེ་ལེའུ་བཅོ་ལྔ་མེ་བཞིན་འཇུག་གིས་གཞི་སྒྲུབ་པའི་སྡེ་ལེའུ་
ལྔ་བཅུ་པ་མུ་ཁྱུད་འཛིན་གྱི་བདུད་རྩི་ཆེན་པོའི་སྡེ་ལེའུ་བརྒྱ་དྲུག་ཅུ། འགྲོ་སྐྱོང་
གིས་མི་འཇིགས་པ་མཚོན་ཆའི་སྡེ་ལེའུ་ང་གསུམ་པ་གཤོལ་འགྲོ་སྐྱེས་ཀྱིས་་་་་་་
བདུད་རྩི་སྒྲུབ་ལུགས་ཀྱི་སྡེ་ལེའུ་བརྒྱད་པ། དཀའ་གཉིས་སྤྱོད་ཀྱིས་སྲོག་གི་སྒྲོམ་
བུའི་སྡེ་ལེའུ་ང་བཞི་པ། ཐང་ལ་འབར་གྱིས་ཞི་བྱེད་སྨན་གྱི་ལེའུ་གྱ་གསུམ་པ།
• 169 •



ནབ་སོ་སྐྱེས་ཀྱིས་སྦྱོང་བྱེད་ལས་ཀྱི་སྡེ་ལེའུ་ལྔ་བཅུ་པ་རྣམས་བྱས་པ་ལ་ཙ་ར་ཀ་
སྡེ་བརྒྱད་ཅེས་བྱ་ལ། སྤྱིར་དྲིལ་བས་ལེའུ་ལྔ་བརྒྱ་དང་ཉི་ཤུ་རྩ་བཞི་ཡོད་དོ། །
ཞེས་ཟེར་བ་ལའང་རྒྱུ་མཚན་རྣམ་དག་ཡོད་པ་མི་འདྲ་སྟེ། ཟླ་ཟེར་དུ། རྒྱུན་་་་་
ཤེས་ཀྱི་བུ་ནི་ནབ་སོ་སྐྱེས་སོ་ཞེས་གཅིག་ཏུ་བཤད་པ་ལ་འདིར་སོ་སོར་ཕྱེ་བ་་་
དང་། བདུད་རྩི་སྒྲུབ་ལུགས་ཀྱི་སྡེ་བདུད་རྩི་བམ་བརྒྱད་ལ་བསམས་པར་སྣང་་
ཡང་རྙིང་མའི་རྒྱུད་འབུམ་དུ་གཏོགས་པ་ཐེག་པ་ཆེན་པོའི་ཆོས་དཔལ་ཀུན་དུ་
བཟང་པོས་གསུངས་པར་འདོད་པ་ཡིན་ཏེ། དེ་ཉིད་ལས། བདུད་རྩི་མཆོག་གི་
ལུང་གི་རྒྱ་ཆེན་པོ་རྟོགས་པའི་མཆོག་ལས་འཁོར་ལོ་བསྐོར་བའི་ནང་ནས་་་་་་་
འབུམ་སྡེར་བཞུགས་པ་ལས། ལུང་གི་བམ་པོ་ཆེན་པོ་བརྒྱད་པའི་དོན་བསྡུས་པ་
ཞེས་བྱ་བ་ནི། འོག་མིན་ཆོས་ཀྱི་དབྱིངས་ཀྱི་ཕོ་བྲང་དུ་གསང་སྔགས་ཆོས་ཀྱི་་་
འཁོར་ལོ་བསྐོར་བའི་ནང་ནས་རྒྱ་གར་ཡུལ་ན་འབུམ་སྡེར་བཞུགས་པ་ལས་་་་
ལུང་དང་མན་ངག་ཉི་ཚེར་གྱུར་པ་ནི་ལེའུ་བརྒྱད་པ་འདི་ཡིན་ཏེ་འདིར་ཀུན་་་་
འདུས་པའི་དོན་ཏོ། །འོག་མིན་བླ་མེད་གནས་མཆོག་ཏུ། །འབྲས་བུའི་འཁོར་ལོ་
སྐོར་བ་ལས། །འབུམ་སྡེ་ཙམ་ཞིག་བདུད་རྩིར་གྲགས། །དེ་ཡི་ནང་ནས་བཅུད་་
ཕྱུང་བ། །བམ་པོ་བརྒྱད་དུ་བསྡུས་ནས་བཤད། །ཅེས་བཱི་མ་ལ་མི་ཏྲའི་འགྲེལ་པ་
དོན་བསྡུས་དང་བཅས་པ་ལས་བཤད་ཅིང་། གསོ་དཔྱད་འབུམ་པ་ཞེས་པའི་་་
སྨན་གྱི་རྒྱུད་ཡོད་པར་འདོད་པ་དག་ཀྱང་འདི་ལ་འཁྲུལ་བར་སྣང་སྟེ་བརྗོད་་་་
འདོད་ཙམ་དུ་ཟད་དོ། །མི་འཇིགས་པའི་མཚོན་ཆ་ཡང་དེ་ཉིད་ལས། སྨན་གྱི་་་
ལུགས་ཆེན་པོར་གྲགས་པ་ནི་གསུམ་ཞིག་ཡོད་དེ། །རྒྱ་གར་དང་སྟོད་ཕྱོགས་་་་
• 170 •



དང་རྒྱའོ། །རྒྱ་གར་གྱིས་ནི་བྷ ་ར་དྷཱ ་ཛས་བྱས་སོ། །སྟོད་ཕྱོགས་པའི་ནི་ག་ལེ་་་
ནོས་ཀྱི་བྱས་སོ། །རྒྱའི་ནི་ཧན་ཝེན་ཧང་དེས་བྱས་སོ། །ཞེས་དང་། ལུགས་ཆེན་་
གསུམ་པོའི་ཚུལ་དག་མ་གཏོགས་ན། །སྨན་པ་ཆེན་པོའི་གྲངས་སུ་མི་འགྲོ་སྟེ། །
བདག་དང་གཞན་ལ་ཕན་པར་མི་ནུས་པ། །བར་སྣང་མཁའ་ལ་ཇི་ལྟར་མཐོས་
བསྙབ་བཞིན། །བྷ ་ར་དྷ ་ཛ་དྲང་སྲོང་ཆེན་པོ་དང་། །ག་ལེ་ནོས་ནི་རྒྱལ་ཚབ་་་
མཐུ་བོ་དང་། །ཧེན་ཝེན་ཧང་སྟེ་ས་བདག་དབང་བསྐུར་བ། །འཕྲུལ་ཆེན་་་་་
གསུམ་པ་བདུད་རྩི་བུམ་པ་བསྔགས། །ཞེས་པ་དང་། སྨན་མིང་གི་སྐབས་སུ་རྒྱུ་
ནག་དང་ཞང་ཞུང་གི་སྐད་ཀྱང་སྨོས་སྣང་བས་བོད་དུ་བརྩམས་པའི་བསྟན་་་་
བཅོས་ལས་གཞན་མ་ཡིན་ནོ། །དེས་གཞན་རྣམས་ལའང་མཚུངས་ཏེ་དེ་ལྟར་ཙ་
ར་ཀ་སྡེ་བརྒྱད་ཀྱི་སྟོད་འགྲེལ་གསེར་གྱི་པར་ཁབ་ལེའུ་སུམ་བརྒྱ་དང༌། སྨད་་་་་
འགྲེལ་འཕྲུལ་གྱི་ལྡེ་མིག་ལེའུ་བརྒྱ་དང་བརྒྱད་ཅུ་པ་དྲང་སྲོང་དཔལ་ལྡན་་་་་་་
འཕྲེང་བས་བྱས་ཟེར་བ་ལའང་སྙིང་པོ་མི་སྣང་ངོ༌། །དེ་ཙམ་ཞིག་སྨོས་པས་ཚེའི་
རིག་བྱེད་འདི་ཉིད་ཐོག་མ་ཉིད་དུ་བྱུང་བའི་གནས་གང་ཡིན་པ་དང་། དེ་ལས་
ཇི་ལྟར་བརྒྱུད་པའི་གོ་རིམས་རགས་པ་ཁོང་དུ་ཆུད་པར་གྱུར་པ་ཡིན་ནོ། །
དེ་ནས་གཉིས་པ་མི་ཡུལ་དུ་ཇི་ལྟར་བྱུང་བའི་ཚུལ་ནི་སྔོན་འཛམ་བུའི་་་་
གླིང་འདིར་མི་རྣམས་ཆགས་ནས་ཡུན་རིང་ཞིག་གི་བར་དུ་ཟས་སུ་བསམ་་་་་་
གཏན་གྱི་དགའ་བ་ཟ་བས་ཁམས་ཟས་རགས་པའི་མིང་མེད་པ། རང་འོད་ཀྱིས་
རང་གསལ་བས་ཉི་ཟླ་དང་ཉིན་མཚན་གྱི་མིང་མེད་པ། རྫུ་འཕྲུལ་གྱིས་ནམ་་་་
མཁའ་ལ་འགྲོ་བས་རྐང་བཞི་བཞོན་པའི་མིང་ཙམ་མེད་པ་གཟུགས་དང་ལོངས་
• 171.



སྤྱོད་ཐམས་ཅད་འོད་གསལ་གྱི་ལྷ་དང་མཉམ་པར་སྤྱོད་པའི་མཇུག་ཏུ་མི་ཡུལ་
དུ་ཐོག་མར་སྐྱེས་པའི་ཤེད་བུ་ཅེས་བྱ་བས་སྲེད་པའི་བག་ཆགས་སད་དེ་ས་ཡི་་
ཞག་ཟོས་པ་ལ་བརྟེན་ནས་མ་ཞུ་བས་ཐེབས་པའི་རང་གིས་བྱས་པར་འདོད་་་་
པའི་འགྲོ་བ་ལ་བརྩེ་བའི་བློས་ཚངས་པས་ཆུ་བསྐོལ་གྱི་ཡོན་ཏན་ལས་བརྩམས་
ཏེ་ནད་ཞི་བར་བྱས་པས། དེའི་ཚེ་ནད་ལ་སྔ་བ་མ་ཞུ་བ། ནད་པ་ལ་སྔ་བ་ཤེད་
བུ། སྨན་ལ་སྔ་མ་ཆུ་ཁོལ། སྨན་པ་ལ་སྔ་བ་ལྷ་ཚངས་པ་ཡིན་ནོ། །ཞེས་འཇིག་་་
རྟེན་ན་གཏམ་དུ་གྲགས་སོ། །ཚངས་པས་ཚེའི་རིག་བྱེད་དྲན་པའི་དུས་ཀྱང་འདི་
ཙམ་དང་སྦྱར་ན་འགྲིག་པར་སྣང་ངོ༌། །དེ་ནས་རིམས་ཀྱིས་ཚངས་པ་ལས་སྐྱེས་
པར་རློམ་ཞིང་དེའི་རྗེས་སུ་འཇུག་པ་བྲམ་ཟེ་རྣམས་ཀྱིས་མཐོ་རིས་ཀྱི་སྨན་པ་་་
རྣམས་ལས་བརྒྱུད་པའི་ཚེའི་རིག་བྱེད་ཀྱི་ལུང་རྣམས་དར་ཞིང་རྒྱས་པར་བྱས་་
ཏེ་དཔག་ཏུ་མེད་པར་འཕེལ་བར་གྱུར་ཏོ། །འདིར་ཡང་ཁ་གཅིག་ན་རེ། སྔོན་་
བསྐལ་པ་ཆགས་པའི་དུས་སུ་འོད་གསལ་གྱི་ལྷ་བསོད་ནམས་ཆུང་ངུ་ཞིག་་་་་་
འཛམ་བུའི་གླིང་དུ་ལྷུང་སྟེ་དེ་ལ་ཤེད་བུ་ཞེས་གྲགས་སོ། །དེའི་ཚེ་བདུད་རྩི་ལ་་
སོགས་པའི་ཁ་ཟས་རྣམས་མེད་པ་ན་བཀྲེས་ཏེ་ལག་པ་ས་ལ་སྦྱར་བས་ས་ཞག་་
གཅིག་འདྲེས་པ་མྱངས་པས་རོ་མཆོག་བརྒྱ་དང་ལྡན་པ་ཞིག་བྱུང་ནས་རྒྱུན་དུ་
ཟོས་སོ། །རེ་ཞིག་ན་ལྷའི་བདུད་རྩི་བས་སའི་ཞག་འཇུ་བར་དཀའ་ནས་མ་ཞུ་་་
བའི་ནད་ཀྱི་ཟུག་རྔུ་དྲག་པོ་བྱུང་སྟེ་ལྷ་ངག་སྟོན་པས་ཚངས་པས་ཐོས་ནས་ཅི་་
ཡིན་དགོངས་པ་ལ། སེམས་ཅན་ཤེད་བུ་དེ་མ་ཞུ་བའི་ནད་ཀྱི་སྡུག་བསྔལ་དྲག་
པོ་བྱུང་བར་དགོངས་ནས་དེའི་ཐབས་བསམས་པས་སྔོན་སངས་རྒྱས་ཤཱཀྱ་ཐུབ་
• 172 •



པ་ཆེན་པོ་གསུངས་པའི་གསོ་དཔྱད་འབུམ་སྡེ་ལས་མ་ཞུ་བའི་ནད་ལ་ཆུ་བསྐོལ་
བཏང་བར་བྱ་ཞེས་བྱ་བ་དྲན་ཏེ་ཆུ་བསྐོལ་བཏང་བས་ཤེད་བུའི་ནད་དྲག་གོ། །
ཞེས་ཟེར་རོ། །དེ་ནི་མ་ཡིན་ཏེ་བསྐལ་པ་ཆགས་ཟིན་ནས་རྫོགས་ལྡན་གྱི་སྐབས་
སུའང་བསམ་གཏན་གྱི་དགའ་བ་ལ་ལོངས་སྤྱོད་ན་ས་མོ་ཞག་གིས་ཅི་ཞིག་བྱ་་་
རྫོགས་ལྡན་གྱི་མཐའ་ལས་ཅུང་ཟད་འགྲིབ་པར་རྩོམ་པ་ནས་བཟུང་སྟེ་ཆོས་ཀྱི་
རྐང་པ་རྣམས་རིམ་གྱིས་བྲི་བ་བཞིན་དུ་ཉོན་མོངས་པའི་དབང་གིས་སྲེད་ལེན་
སོགས་སྔོན་དུ་གྱུར་ནས། དོད་ཀྱི་ས་མོ་ཞག་དང་མ་རྨོས་པའི་ལོ་ཏོག་སོགས་་་་
བྱུང་བ་གོང་དུ་བཤད་པ་ལྟར་འདུལ་བ་ལུང་དང་གདགས་པ་སོགས་སུ་་་་་་
གསུངས་པས་སོ། །དེ་ལྟ་བས་ན་བསྐལ་པ་ལ་ཆགས་གནས་འཇིག་གསུམ་གྱི་་་་
རྣམ་བཞག་ཙམ་ཡང་ཁོང་དུ་མ་ཆུད་པའི་གཏམ་དུ་སྣང་ངོ་། །དེ་ལྟར་ཡང་སྨྲས་
གང་དུ་བྱུང་བའི་ངེས་པ་མི་ཤེས་ཤིང་། །གྲུབ་པའི་མཐའ་ལ་རྣམ་པར་་་་
རྨོངས་གྱུར་ཀྱང༌། །འགལ་བའི་ཁུར་ཆེན་བཟོད་པའི་རྒན་པོ་ཡི། །ཁོག་དབུབ་་
ཕལ་ཆེར་ཤུགས་འགྲོ་སྦྲུམ་པ་འདྲ། །ཞེས་བྱ་བའང་བར་སྐབས་ཀྱི་ཚིགས་སུ་་་་
བཅད་པའོ། །བྱང་ཆུབ་སེམས་དཔའི་སྤྱད་པ་སྤྱོད་པར་འདོད་པའི་སྨན་པ་་་་
རྣམས་ཀྱིས་མི་ཤེས་སུ་མི་རུང་བའི་ཕྱི་ནང་གཞན་གསུམ་གྱི་རྣམ་བཞག་ཤེས་བྱ་
སྤྱིའི་ཁོག་དབུབ་པ་དྲང་སྲོང་ཀུན་ཏུ་དགའ་བའི་ཟློས་གར་ཞེས་བྱ་བ་ཡུལ་་་་་
མཐའ་ཁོབ་ལ་ཐོག་ཟུར་མཁར་གྱི་སྨན་པ་ལེགས་བཤད་འཚོལ་གྱིས་ཉེ་བར་་་་་
བཀོད་པ་ལས་གཞན་གསོ་བྱེད་ཀྱི་ཐབས་ཇི་ལྟར་བྱུང་བ་བཤད་པའི་སྐབས་དེ་
• 173 •



བཞི་པའོ། །
གཉིས་པ་བར་དུ་ཇི་ལྟར་དར་བའི་ཚུལ་བཤད་པ་ལའང་གསུམ་སྟེ།
སངས་རྒྱས་ལ་བརྟེན་ནས་དར་ཚུལ་དང་། གཞན་ལ་བསྟེན་ནས་དར་ཚུལ་དང་།
དེ་ལས་ཕྱོགས་གཞན་དུ་འཕེལ་ཚུལ་ལོ། །དང་པོ་ལ་གསུམ་སྟེ། གཞན་གྱི་ལུགས་
བརྗོད་པ། དེ་ལ་བརྒལ་ཞིང་བརྟག་པ། འཐད་ལྡན་གྱི་རིགས་པ་བསྟན་པའོ། །
དང་པོ་ནི། སྔ་རབས་པ་རྣམས་ན་རེ། ཙ་ར་ཀར། ཚེའི་རིག་བྱེད་གསོ་རིག་ལ།
བསྡུས་པས་བཀའ་དང་བསྟན་བཅོས་གཉིས། ཞེས་པ་ལྟར་བཀའ་བསྟན་བཅོས་
གཉིས་ལས། དང་པོ་བཀའ་ལའང་ཞལ་ནས་གསུངས་པ་རྗེས་སུ་གནང་བས་་་་
བྱིན་གྱིས་བརླབས་པ་གསུམ་གྱི་དང་པོ་ནི། འཁོར་ལོ་ཐོག་མའི་དུས་སུ་སྟོན་པ་
ཐུབ་པས་གནས་མཉན་ཡོད་དུ་ཨུཏྠ ལི་ལ་སོགས་པ་ལ་ནད་གཞི་སྨན་གྱི་སྐབས་
ཟས་སྤྱོད་ཀྱི་གནང་བཀག་དང་གསོ་གཞིར་འཚོ་བྱེད་ཀྱི་གཏམ་རྒྱུད་རྣམས་་་་་
གསུང་། འཁོར་ལོ་བར་པའི་དུས་སུ་རྒྱ་གར་ལྷོ་ཕྱོགས་བེ་ཏའི་ཚལ་དུ་གྲོང་ཁྱེར་
ཆེན་པོ་བདེ་སྐྱིད་ཅེས་བྱ་བར་རྒྱལ་པོ་པད་མའི་དཔལ་གྱིས་སངས་རྒྱས་དབྱར་
གནས་ལ་སྤྱན་དྲངས་པའི་ཚེ་ཤ་རིའི་བུ་དང་། འོད་མཛེས་དང་སེར་སྐྱ་ལ་་་་་
སོགས་པའི་འཁོར་རྣམས་ལ་གཅེར་མཐོང་རིག་པའི་རྒྱུད་ལེའུ་སུམ་སྟོང་ལྔ་བརྒྱ་
པ་གསོ་དཔྱད་འབུམ་པར་གྲགས་པ་སྔོན་སངས་རྒྱས་གསེར་ཐུབ་ཀྱི་གསུངས་པ་
ལྟར་གསུངས་འཁོར་ལོ་ཐ་མའི་ཚེ་དེ་བཞིན་གཤེགས་པ་གནོད་སྦྱིན་ལག་ན་རྡོ་
རྗེའི་གནས་སུ་འཁོར་ལ་ཆོས་སྟོན་པའི་ཚེ། གཞན་འཕྲུལ་དབང་བྱེད་ལ་སོགས་
པ་བདུད་ཀྱི་ཚོགས་ལྷགས་ཏེ་རྒྱུགས་ནག་པོ་མགོ་དགུ་པ་འཕངས་པ་ན་བྷ ཀུ་་
• 174 •



ལ་དང་ཛམྦྷ ་ལས་བཅོམ་ལྡན་འདས་ལ་བཀབ་པས་བ་ཀུ་ལ་ཚེའི་དུས་བྱས།
ཛམྦྷ ་ལའི་ལུས་ཟུག་རྔུར་གྱུར་པ་དེའི་ཚེ་བཅོམ་ལྡན་འདས་ཀྱི་མཛོད་སྤུ་ལས་་་
འོད་ཟེར་བདུད་རྩི་ལྔ་ལྡན་ཞེས་བྱ་བ་བྱུང་སྟེ་ཛམྦྷ ་ལའི་ཟུག་རྔུ་ཞི་བར་མཛད།
ཚངས་པ་ལ་སོགས་པའི་ལྷ་རྣམས་དང་། འཚོ་བྱེད་ལ་སོགས་པའི་མིའི་དྲང་་་་་
སྲོང་རྣམས་ལ་རྒྱུད་ཤེལ་གྱི་མེ་ལོང་ལེའུ་ལྔ་བཅུ་པ་གསུངས་ལ། རིགས་ཀྱི་ལྷ་མོ་
བྱང་ཆུབ་ཡང་དག་བསྡུད་པ་ལ། བཅོམ་ལྡན་འདས་སྔོན་དྲང་སྲོང་ཆུ་འབེབས་
སུ་གྱུར་པའི་ཚེ་ཕ་ལ་ཁམས་ལ་མཁས་པར་བྱ་བ་དྲིས་པས་འགྲོ་བའི་ནད་གསོ་་
བར་བྱ་བའི་གཏམ་བརྒྱུད་ཚེའི་རིག་བྱེད་ཀྱི་དོན་བསྡུས་པ་གསེར་འོད་དམ་པ་
ནད་རབ་ཏུ་ཞི་བར་བྱེད་པའི་ལེའུ་གསུངས་ལ། གཞན་ཡང་རྒྱུད་དང་མདོ་་་་
རྣམས་སུ་བཅུད་ལེན་དང་བསྲུང་བ་དང་ནད་ཞི་བར་བྱེད་པའི་གཟུངས་ལ་་་་
སོགས་པ་རྣམས་མང་དུ་གསུངས་པ་རྣམས་ནི་ཞལ་ནས་གསུངས་པའི་བཀའ།
རྗེས་སུ་གནང་བ་ནི་རིག་གསུམ་མགོན་པོ་ལ་ནད་སོས་ཅིག་པར་གནང་བ་ལྟ་བུ་
སྟེ་རིན་ཆེན་སྤུངས་པར། སྤྲུལ་པས་རྒྱ་ནག་རི་བོ་རྩེ་ལྔ་རུ། །འཇམ་དཔལ་་་་་
དབྱངས་ཀྱིས་ནེ་ཙོ་སྤྲུལ་ནས་བཤད། །རྡོ་རྗེ་གདན་དྲུང་རི་བོ་བྱ་རྐང་དུ། །སྤྱན་
རས་གཟིགས་ཀྱི་དྲང་སྲོང་སྤྲུལ་ནས་བཤད། །ཨོ་རྒྱན་ཡུལ་དུ་གོ་བོ་ཤན་དེ་ལ། །
ཕྱག་ན་རྡོ་རྗེས་བདུད་དུ་སྤྲུལ་ནས་བཤད། །ཅེས་དང་འཇམ་དཔལ་སྙིང་་་་་
ཟུར་ཐིག་ཏུ། །རྒྱ་གར་རྒྱ་ནག་སྟོད་ཕྱོགས་གསུམ། །ལུགས་གསུམ་བྱ་བ་ཆེན་པོ་
ཡིན། སྨན་ཀུན་བརྒྱུད་པའི་རིགས་འཛིན་ཡང་། །དང་པོ་རིག་གསུམ་མགོན་་་
པོས་མདོ། །ཅེས་སོ། །བྱིན་གྱིས་བརླབས་པའི་བཀའ་ནི་གསོ་དཔྱད་འབུམ་པ་
• 175 •



དང༌། བདུད་རྩི་སྙིང་པོ་ལྟ་བུ་སྟེ། རིན་ཆེན་སྤུངས་པར་ཤཱཀྱ་ཐུབ་པས་མ་་་་
མཇེད་འཇིག་རྟེན་འདིར། ཞེས་སོགས་ཀྱི་སྒོ་ནས་ཚངས་པས་དྲན་ཚུལ་རྣམས་
འཆད་པར་བྱེད་དོ། ། །
གཉིས་པ་དེ་ལ་བརྒལ་ཞིང་བརྟག་པ་ནི། ཆོས་འཁོར་དང་པོའི་ཁོངས་སུ་
གཏོགས་པའི་སྨན་དཔྱད་ནི་འདུལ་བ་ལུང་དུ་སྨན་གྱི་སྤང་བླང་དང་འཚོ་བྱེད་
གཞོན་ནུའི་གཏམ་བརྒྱུད་འགའ་ཞིག་གསུངས་པ་ལ་བསམས་པར་སྣང་ཡང་དེ་
ཙམ་གྱིས་སྨན་དཔྱད་གསུངས་པར་མི་འགྲོ་སྟེ་དེར་དགེ་སློང་ཕ་མས་བསྟེན་་་་
པར་རུང་མི་རུང་གི་སྨན་དང་ཆོས་གོས་རྣམ་གསུམ་གྱི་གླེང་གཞིར་འཚོ་བྱེད་་་་
གཞོན་ནུའི་ལོ་རྒྱུས་ཙམ་ཞིག་བསྟན་པ་མ་གཏོགས་སྨན་པ་རྣམས་ཀྱིས་ཉམས་་
སུ་བླང་བྱར་གྱུར་པའི་རྗོད་བྱེད་ཀྱི་ཚིག་འགའ་ཡང་མི་སྣང་བའི་ཕྱིར་དང་་་་་་
དེའང་གསོ་སྦྱོང་དང་དབྱར་གནས་ཀྱི་གཞི་ལ་སོགས་པ་གཞི་བཅུ་བདུན་དུ་་་་
གསུངས་པའི་གཞི་ལྔ་པ་སྨན་གྱི་གཞི་དང་དྲུག་པ་གོས་ཀྱི་གཞི་ཞེས་བྱ་བ་ཡིན་གྱི།
ནད་གཞི་སྨན་གྱི་སྐབས་དང་གསོ་བའི་གཞི་ཟེར་བའི་ཐ་སྙད་ཙམ་ཡང་མེད་དོ།།
འདིས་ནི་སྨན་གྱི་ལུང་དང་གསེར་འོད་དམ་པ་དང༌། ཞེས་པའི་སྨན་ལུང་ཞེས་
པ་འདུལ་བ་ལུང་ཡིན་པར་འདོད་པ་དག་ཀྱང་ཁེགས་པ་ཡིན་ནོ། །ཡང་ཆོས་་་་
འཁོར་གཉིས་པའི་སྐབས་སུ་གསོ་དཔྱད་འབུམ་པ་གསུངས་ཟེར་བ་དེའང་གང་
ལས་འཁྲུལ་ན་རིན་ཆེན་སྤུངས་པར་ཤཱཀྱ་ཐུབ་པས་མི་མཇེད་འཇིན་རྟེན་འདིར།
ཞེས་སོགས་ཡིད་ཆེས་དང་བྲལ་བའི་ལུང་ལ་ཚད་མར་གཟུང་བས་འཁྲུལ་ཏེ་དེ་
ལྟ་ན་དུག་ལྔའི་ནད་སེལ་སྨན་གཞུང་ཆེན་མོ་བརྩམས། ཟེར་བ་སྣང་བས་དུག་་
• 176 •



ལྔ་ནི་འདོད་ཁྲོ་གཏི་མུག་དང་ང་རྒྱལ་ཕྲག་དོགས་ལྔ་ཡིན་ལ་དེ་སེལ་བྱེད་ཀྱི་་་་
སྨན་གཞུང་ནི་ངེས་པའི་དོན་གྱི་མདོ་རྒྱུད་ཟབ་མོ་རྣམས་ལས་འོས་མ་མཆིས་་་་
པས་ཚངས་པས་དྲན་དུ་ག་ལ་རུང་། རུང་ན་སངས་རྒྱས་ལ་ཆོས་འཁོར་བསྐོར་
བ་བསྐུལ་མི་དགོས་པ་སོགས་ཧ་ཅང་ཐལ་ཆེས་སོ། །དེ་གསེར་ཐུབ་ཀྱིས་་་་་
གསུངས་པ་སླར་ཚངས་པས་དྲན་པར་དུས་སོགས་གང་གི་སྒོ་ནས་ཀྱང་མི་་་་་་
འཐད་པ་གོང་དུ་སྨོས་ཟིན་ལ་འགའ་ཞིག་ཤཱཀྱ་ཐུབ་པ་ཆེན་པོ་ལ་འདོད་པའི་་་
ལུགས་ལྟར་ནའང་མི་རུང་སྟེ་དེ་ནི་བསྐལ་པ་གྲངས་མེད་གསུམ་གྱི་སྔ་རོལ་ནས་
ཡིན་ལ་ཚངས་པས་ནི་འཇིག་རྟེན་འདི་ཆགས་ནས་སྐྱེས་པ་ཡིན་ཅིང་། མདོར་་
ན་ཚངས་པས་དྲན་ཞེས་པ་དེ་ནི་རིག་བྱེད་ཁོ་ན་ཡིན་པས་དེ་གཉིས་སྒྲིག་ཏུ་་་་
རུང་བའི་སྐབས་མེད་དོ། །མུ་སྟེགས་ཁ་གཅིག་ཚངས་པ་སྔ་ཟེར་འཁྲུལ་ཞེས་པ་
མ་འཁྲུལ་ཏེ་གསེར་ཐུབ་མ་བྱོན་གོང་དུ་ཚེའི་རིག་བྱེད་དྲན་ཟིན་པའི་ཕྱིར་དང་
གསེར་ཐུབ་ཤཱཀྱའི་རིགས་མིན་པས་ཤཱཀྱ་ཐུབ་ཏུ་ག་ལ་རུང་རྣམ་པ་གཉིས་སུ་ན་
ལྷ་ཡི་འཁོར་ལ་གསོ་དཔྱད་འབུམ་པ་དང་ཞེས་གསུངས་པའང་མ་ཡིན་ནམ།
དེས་ན་གསང་སྔགས་རྙིང་མ་བ་རྣམས་ཀྱི་བདུད་རྩིའི་རྒྱུད་འབུམ་སྡེ་ཞེས་བྱ་བ་
ཡོད་པར་འདོད་པས་དེ་དག་འཁྲུལ་གཞིའི་རྩ་བར་གྱུར་པ་ཡིན་ཏེ་གོང་དུ་་་་་
དཔྱད་ཟིན་ཏོ། །ཆོས་འཁོར་གསུམ་པའི་སྐབས་སུ་ཤེལ་གྱི་མེ་ལོང་གསུངས་ཟེར་
བ་དེའང་བཀའ་མ་ཡིན་ཏེ་དེ་ན་འདི་སྐད་ཐོས་པའི་དུས་གཅིག་ན་བཅོམ་ལྡན་
འདས་ཤཱཀྱ་ཐུབ་པ་ཉིད་གནས་བྱ་རྒོད་ཕུང་པོའི་རིའི་རྩེ་རྒྱལ་པོའི་ཁབ་དང་ཉེ་
བ་ན་བཞུགས་ཏེ་ཞེས་གླེང་གཞི་དང་བཅས་ནས་ལེའུ་ལྔ་བཅུ་པ་ཞིག་སྣང་ཡང་
• 177.



བྲང་ཏིའི་བྱང་ཁོག་དམར་བྱང་དང་ཐེམ་བྱང་གཉིས་ཀྱི་རྒྱབ་ཆོས་སུ་བོད་དུ་་་
བརྩམས་པའི་བསྟན་བཅོས་ལས་གཞན་མ་ཡིན་ནོ། །
གཉིས་པ་རྗེས་སུ་གནང་བའི་བཀའ་འཇམ་དཔལ་གྱི་བདུད་རྩི་ལྷུང་བཟེད།
རིན་ཆེན་སྒྲོམ་བུ། མངལ་ཁྲུས་རྒྱ་ལོང་ཡན་ལག་ཕྱག་གི་མདའ་ལས་བྱུང་བ་་་་
རིན་པོ་ཆེའི་མཛོད་ལྔ། སྦྱོར་བའི་འགྲེལ་ཆེ་ཆུང་། བྱ་ལོག་ནོར་བུ་དྲི་མ་མེད་པ་
སོགས་དང་སྤྱན་རས་གཟིགས་ཀྱི་མགོ་བོ་རིག་པ་དམ་པ། དཔྱད་ཀྱི་གཟུངས་་་
རྒྱན་དམ་པ། བདུད་རྩི་ཐིགས་པ། བདུད་རྩི་ཆུ་རྒྱུན་ཆེ་ཆུང་པར་ཆེན་མོ་རིག་་་
པ་རྩའི་རྩིས། སྤུངས་པ་སྡེ་ལྔ། བྱང་ཁོག་འགྲེལ་པ་དམར་ནག་ལ་སོགས་པ་་་་
རྣམས་དང་ཕྱག་ན་རྡོ་རྗེས་མགོ་བོའི་རྩོད་པ་ཟློག་པ། བྱང་ཁོག་རོ་བཀྲ་འཕྲུལ་
གྱི་མེ་ལོང་། ལྕང་ལོ་ནག་པོ། འཇམ་བཅོས་ཆེ་ཆུང་། ཀླུ་སྒྲུབ་ཀྱི་ཞུས་པའི་་་་
གཟའ་རྒྱུད་འཁོར་ལོ་སྤུངས་པ་སོགས་དང་། སྒྲོལ་མས་ཟུག་རྔུ་འཚོལ་ཐབས་་་
དྲུག་པ་། སྔོ་སྦྱོར་རིན་ཆེན་འཁྲུངས་དཔེ། མཁྲིས་རིམས་དུག་ཐབས་ཞི་བྱེད། །
བདུད་རྩིའི་དར་ཡ་ཀན་ལ་སོགས་པ་མཛད་ཅེས་གྲགས་པའི་ཕལ་ཆེར་གྱི་དཔེ་
སྣང་མོད་ཀྱི་ཐམས་ཅད་ཀྱང་བོད་ཀྱི་སྨན་པ་རྒན་པོས་བྱས་པ་འབའ་ཞིག་མ་་་
གཏོགས་རིག་གསུམ་མགོན་པོས་མཛད་པ་གཅིག་ཀྱང་མེད་ན་རྗེས་སུ་གནང་་་་
བའི་བཀའ་རུང་བ་ལྟ་སྨོས་ཀྱང་ཅི་ཞིག་དགོས། དེ་ལྟ་མོད་ཀྱི་རྗེས་སུ་གནང་་་
བའི་བཀའ་ཡིན་ན་སངས་རྒྱས་ཞལ་བཞུགས་པའི་དུས་སུ་གསོ་རིག་གི་གཞུང་་
འདི་དང་འདི་ཞེས་བྱ་བ་དོན་འདི་ལྟ་བུ་ལས་བརྩམས་ནས་སྟོན་ཅིག་ཅེས་རྗེས་
སུ་གནང་དགོས་ཏེ་དཔེར་ན་ཀུན་དགའ་བོ་ལ་ཁྱོད་ཀྱི་ང་འདས་ནས་མདོ་སྡེ་་་
• 178 •



རྣམས་ཀྱི་ཐོག་མར་འདི་སྐད་བདག་ཐོས་དང་མཇུག་ཏུ་རྗེས་སུ་ཡི་རང་དང་་་་
བར་བར་དུ་མཚམས་སྦྱོར་གྱི་ཚིག་ཆུག་ཅིག་ཅེས་གསུངས་པ་ལྟ་བུའམ་འཇམ་་
དབྱངས་གྲགས་པ་ལ་དུས་འཁོར་བསྡུས་རྒྱུད་རྩོམས་ཤིག་ཅེས་པའི་ལུང་བསྟན་
དེ་ལྟ་བུ་ཞིག་མེད་ན་རིག་གསུམ་མགོན་པོས་གསུངས་སུ་ཟིན་ཀྱང་རྗེས་སུ་་་་་
གནང་བའི་བཀའ་མི་རུང་སྟེ་སེམས་འགྲེལ་སྐོར་གསུམ་ལྟ་བུའོ། །གསུམ་པ་བྱིན་
གྱིས་བརླབས་པའི་བཀར་འདོད་པ་གསོ་དཔྱད་འབུམ་པའི་ཚུལ་ནི་གོང་དུ་་་་་
བཀག་ཟིན་ལ་རྒྱུད་བཞི་ནི་བཀའ་ཡིན་མིན་ལ་དཔྱད་པའི་གཏམ་མཐའ་ཡས་་
པ་ཞིག་སྣང་ཞིང་མང་དུ་ཐོས་པ་རྣམས་ནི་ཐེ་ཚོམ་དང་བྲལ་མོད་བཀར་འདོད་
པ་རྣམས་ཀྱི་ལུགས་ལའང་བྱིན་གྱིས་བརླབས་པའི་བཀར་མི་རུང་སྟེ་ཅིའི་ཕྱིར་་
ཞེ་ན་རྒྱུད་གསུང་བ་པོའི་དྲང་སྲོང་རིག་པའི་ཡེ་ཤེས་རིགས་བཞི་པོ་དེ་སངས་་་
རྒྱས་དངོས་ཡིན་ནམ་མིན། ཡིན་ན་ནི་ཞལ་ནས་གསུངས་པའི་བཀར་རིགས་ལ་
མིན་ན་ནི་སྨན་རྒྱལ་གྱི་གཟུགས་སྐུ་སོགས་ཀྱི་སྤྲུལ་པ་ཡིན་པར་འགལ། དེ་ལྟ་་་
བས་ན་རང་ཉིད་ཀྱིས་རང་ཉིད་ལ་འགལ་བའི་ཁུར་ཆེན་པོ་འགེལ་བ་ནི་མཚར་
ཆེ་ཞིང་འོན་ཀྱང་མི་ཤེས་བཞིན་དུ་སྨྲ་དགོས་པ་ཁྱེད་ཅག་རྣམས་འོ་རྒྱལ་་་་་་
བདེན་ལགས་སོ། །དེས་ན་སྨན་དཔྱད་ལ་སངས་རྒྱས་ཀྱི་ཞལ་ནས་གསུངས་པ་་
རྗེས་སུ་གནང་བ་བྱིན་གྱིས་བརླབས་པ་རྣམས་ཀྱི་བཀའ་ཡོད་པར་འདོད་པ་་་་
འདི་དག་བོད་སྨན་རྒན་རབས་རྨོངས་པས་སླད་པའི་གཏམ་འབའ་ཞིག་ལས་་་་
གཞན་མི་གནང་ངོ༌། །
གསུམ་པ་འཐད་ལྡན་གྱི་རིག་པ་བསྟན་པ་ནི། སངས་རྒྱས་བཅོམ་ལྡན་་་་་
• 179 •



འདས་ཀྱིས་གཞན་གྱི་ལུགས་ལ་མ་ལྟོས་པར་རང་དབང་ཅན་དུ་གསུངས་པ་ནི་
སྡེ་སྣོད་གསུམ་དང་རྒྱུད་སྡེ་བཞི་སྟེ་ནང་དོན་གྱི་རིག་པ་ལས་ལོགས་སུ་གྱུར་པ་་་
འགའ་ཡང་ཡོད་པ་མ་ཡིན་ལ་ཤེས་བྱའི་གནས་ལ་མི་མཁྱེན་པའམ་མི་གཟིགས་
པ་ནི་རྡུལ་ཕྲན་ཙམ་ཡང་མི་མངའ་བས་གསོ་རིག་ལ་སོགས་པ་ཀུན་ཀྱང་ཇི་ལྟ་་
ཇི་སྙེད་མཁྱེན་དུ་ཟིན་ཀྱང་རང་དབང་གི་སྒོ་ནས་ཆེད་དུ་བརྗོད་པ་ནི་འགའ་་་
ཙམ་ཡང་ཡོད་པ་མ་ཡིན་མོད་འོན་ཀྱང་ཟླ་བ་ཤོལ་འདོར་བ་ནི་རྒྱལ་པོའི་རྗེས་་
སུ་འབྲང་བར་བྱའོ། །རྒྱུ་སྐར་ནི་སྐུར་མཁན་གྱི་རྗེས་སུ་འབྲང་བར་བྱའོ། །ཞེས་
པ་ལྟ་བུ་དང་འདྲ་བར་དགེ་སློང་ནད་པས་ནི་སྨན་པ་ལ་དྲིས་ཏེ་བྱའོ། །ཞེས་པ་
ལྟ་བུའི་འཕྲོས་ལ་བརྟེན་ནས་འདུལ་བ་ལུང་གི་དུམ་བུ་གསུམ་པར་སྨན་དང་་་་
མས་བཏང་བའི་དཔྱད་ལ་སོགས་པ་ཉུང་ངུ་ཙམ་ཞིག་བཤད་ཅིང་། གཙོ་བོར་་
སྨོས་པ་ནི་བཅོམ་ལྡན་འདས་མགོན་མེད་ཟས་སྦྱིན་གྱི་ཀུན་དགའ་ར་བ་ན་་་་་་
བཞུགས་པའི་ཚེ་དགེ་སློང་རྣམས་སྟོན་ཀའི་བྲོ་ནད་ཀྱི་སྐྱ་བོ་སེང་སེང་པོར་གྱུར་
པའི་ཚེ་སྨན་སོ་སོར་བསྟེན་པར་གསུངས་ཀྱང་དུས་སུ་མ་གཏོགས་དེ་ལས་ཡོལ་
བར་མི་བསྟེན་པས་སྐྱ་བོར་གྱུར་པ་ལ་ཀུན་དགའ་བོ་དེ་ལྟ་བས་ན་རྗེས་སུ་་་་་
གནང་སྟེ་དགེ་སློང་རྣམས་ཀྱི་སྨན་རྣམ་པ་བཞི་པོ་དུས་སུ་རུང་བ་དང་ཐུན་ཚོད་
དུ་རུང་བ་དང་ཞག་བདུན་པ་དང་ཇི་སྲིད་འཚོའི་བར་དུ་བཅང་བ་སོ་སོར་་་་་་
བསྟེན་པར་བྱའོ། །དེ་ལ་དུས་སུ་རུང་བ་ནི་ལྡེ་གུ་དང་འབྲས་མཆན་དང་ཟན་་་་
དྲོན་དང་ཤ་དང་སྣུམ་ཁུར་རོ། །ཐུན་ཚོད་དུ་རུང་བ་ནི་བཏུང་བ་རྣམ་པ་བརྒྱད་
པོ་ཤིང་ཐོག་ཙོ་ཙའི་བཏུང་བ་དང་། ཆུ་ཤིང་གི་འབྲས་བུའི་བཏུང་བ་དང་། རྒྱ་
• 180 •



ཤུག་གི་བཏུང་བ་དང་། ཨ་ཤཱཏྠ འི་བཏུང་བ་དང་། ཨུ་དུམ་ཝ་རའི་བཏུང་བ་
དང་། བ་རུ་ཤ་ཀའི་བཏུང་བ་དང་། རྒུན་འབྲུའི་བཏུང་བ་དང་། འབྲ་གོའི་་་་
བཏུང་བའོ། །ཞག་བདུན་པ་ནི་མར་དཀར་དང་། རིལ་མར་དང་ བུ་རམ་གྱི་་་
དབུ་བ་དང་། སྦྲང་རྩི་དང་། ཤ་ཁ་རའོ། །འཚོ་བའི་བར་དུ་བཅང་བ་ནི་རྩ་བའི་
སྨན་དང་སྡོང་པོའི་སྨན་དང་། ལོ་མའི་སྨན་དང་། མེ་ཏོག་གི་སྨན་དང་།
འབྲུའི་སྨན་དང་། ཐང་ཆུ་ལྔ་དང་། ཐལ་བ་ལྔ་དང་། ལན་ཚ་ལྔ་དང་། བསྐ་བ་
ལྔའོ། །ཞེས་བྱ་བ་ལ་སོགས་པ་བྱིན་གྱིས་བརླབ་ཚུལ་དང་བཅས་ཏེ་གསུངས་པ་
རྣམས་ནི་སྨན་གྱི་གཞིའོ། །དེའི་མཇུག་ཏུ་འཚོ་བྱེད་གཞོན་ནུས་གསོས་ཀྱི་གྲོང་་་
ཁྱེར་རྡོ་འཇོག་ཏུ་རྒྱུན་ཤེས་ཀྱི་བུ་ལ་ཐོད་པ་ཁ་དབྱེ་བ་ལ་སོགས་པའི་སྨན་དང་
དཔྱད་བསླབས་ནས་རྒྱལ་པོའི་ཁབ་ཏུ་སྨན་པའི་རྒྱལ་པོར་ལན་གསུམ་གྱི་བར་་
དབང་བསྐུར་བ་ལས་ཤིན་ཏུ་ཁེངས་པའི་ཚེ་བཅོམ་ལྡན་འདས་ཀྱི་ཞབས་འབྲིང་
དུ་གྱུར་ནས་ཇི་ལྟར་ཆོས་བསྟན་ཀྱང་བདེན་པ་མ་མཐོང་བ་ལ་དེའི་ཁེངས་པ་་་
གཞོམ་པའི་སླད་དུ་ཐང་ཤིང་གི་རི་ལས་སྨན་བླངས་ཏེ་རོ་ནུས་ཀྱི་འགྲོ་ལྡོག་དང་།
འཚོ་བྱེད་སྨན་པ་ཟུག་རྔུ་འབྱིན་པ་ཡན་ལག་བཞི་དང་ལྡན་པ་ནི་རྒྱལ་པོ་ལ་་་་
འོས་པ་རྒྱལ་པོ་ལ་མཁོ་བ་རྒྱལ་པོའི་ཡན་ལག་གི་གྲངས་སུ་འགྲོའོ། །བཞི་གང་ཞེ་
ན། དེ་ལ་སྨན་པ་ཟུག་རྔུ་འབྱིན་པ་ནད་ལ་མཁས་པ་ཡིན་ནད་ཀུན་ནས་སློང་བ་
ལ་མཁས་པ་ཡིན། ནད་བྱུང་བ་སྤོང་བ་ལ་མཁས་པ་ཡིན། སྤངས་པ་ཕྱིས་མི་་་་
འབྱུང་བ་ལ་མཁས་པ་ཡིན་ཏེ་ནད་ལ་མཁས་པ་ཅི་ལྟ་བུ་ཞེ་ན། དེ་ལ་སྨན་པ་་་་
ཟུག་རྔུ་འབྱིན་པ་ནད་ཤེས་ཤིང་ནད་འདི་ནི་འདི་ལྟ་བུ་དང་འདི་ལྟ་བུ་ཡིན་ནོ་
• 181 •



ཞེས་དེ་ལྟར་ནད་ལ་མཁས་པ་ཡིན་ནོ། །ནད་ཀུན་ནས་སློང་བ་ཅི་ལྟ་བུ་ཞེ་ན། དེ་
ལ་སྨན་པ་ཟུང་རྔུ་འབྱིན་པས་ནད་ཤེས་ཤིང་འདི་ནི་རླུང་གིས་ཀུན་ནས་སླང་་་་
བའམ་མཁྲིས་པས་ཀུན་ནས་སླང་བའམ་བད་ཀན་གྱིས་ཀུན་ནས་སླང་བའམ་
བདག་ལས་གྱུར་པའམ་གཞན་ལས་གྱུར་པའམ་འདུས་པ་ལས་གྱུར་པའོ་ཞེས་དེ་
ལྟར་ན་ཀུན་ནས་སློང་བ་ལ་མཁས་པ་ཡིན་ནོ། །ནད་བྱུང་བ་སྤོང་བ་ལ་མཁས་པ་
ཅི་ལྟ་བུ་ཞེ་ན། དེ་ལ་སྨན་པ་ཟུག་རྔུ་འབྱིན་པ་ནད་ཤེས་ཤིང་ནད་འདི་ནི་མིག་
སྨན་ནམ། བསྐུ་མཉེའམ་སྐྱུགས་སྨན་ནམ། བཀྲུ་སྨན་ནམ། སྣར་བླུག་པའམ་དུ་
བས་བདུག་པའམ་ནད་ཅིའི་ལས་ཀྱི་སྤོང་བར་འགྱུར་རོ། །ཞེས་དེ་ལྟར་བྱུང་བ་
སྤོང་བ་ལ་མཁས་པ་ཡིན་ནོ། །ནད་སྤངས་པ་ཕྱིན་མི་འབྱུང་བ་ལ་མཁས་པ་ཅི་
ལྟ་བུ་ཞེ་ན། དེ་ལ་སྨན་པ་ཟུག་རྔུ་འབྱིན་པ་ནད་ཤེས་ཤིང་ནད་འདི་ནི་འཆོས་་
པའི་ཆོ་ག་འདི་ལྟ་བུ་དང་འདི་ལྟ་བུ་དག་བྱས་ཏེ་སྤངས་ན་ཕྱིས་མི་འབྱུང་ངོ་
ཞེས་དེ་ལྟར་ནད་སྤངས་པས་ཕྱིས་མི་འབྱུང་བ་ལ་མཁས་པ་ཡིན་ནོ། །དེ་ལྟར་ན་
སྨན་པ་ཟུག་རྔུ་འབྱིན་པ་ཡན་ལག་བཞི་དང་ལྡན་པ་རྒྱལ་པོ་ལ་འོས་པ་ཡིན་ནོ། །
རྒྱལ་པོ་ལ་མཁོ་བ་ཡིན་རྒྱལ་པོའི་ཡན་ལག་གི་གྲངས་སུ་འགྲོ་བ་ཡིན་ནོ། །དེ་་་་
བཞིན་དུ་དེ་བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་
རྒྱས་ཡན་ལག་བཞི་དང་ལྡན་པའང་སྨན་པ་ཟུག་རྔུ་འབྱིན་པ་བླ་ན་མེད་པ་ཞེས་
བྱའོ། །འཚོ་བྱེད་གཞི་གང་ཞེ་ན་དེ་ལ་དེ་བཞིན་གཤེགས་པ་དགྲ་བཅོམ་པ་ཡང་
དག་པར་རྫོགས་པའི་སངས་རྒྱས་ནི་འདི་ནི་སྡུག་བསྔལ་འཕགས་པའི་བདེན་་་
པའོ། །འདི་ནི་སྡུག་བསྔལ་ཀུན་འབྱུང་བའོ། །འདི་ནི་སྡུག་བསྔལ་འགོག་པའོ། །
• 182 •



འདི་ནི་སྡུག་བསྔལ་འགོག་པར་འགྲོ་བའི་ལམ་འཕགས་པའི་བདེན་པའོ། །ཞེས་
ཡང་དག་པར་ཇི་ལྟ་བ་བཞིན་དུ་རབ་ཏུ་མཁྱེན་ཏོ། །འཚོ་བྱེད་སྨན་པ་ཟུག་རྔུ་་
འབྱིན་པས་ནི་སྐྱེ་བའི་རྩ་བ་ཅན་གྱི་སྡུག་བསྔལ་རྣམས་སྤོང་བའི་སྨན་མི་ཤེས་སོ། །
རྒ་བ་དང་ན་བ་དང་འཆི་བ་དང་མྱ་ངན་དང་སྨྲེ་སྔགས་འདོན་པ་དང་སྡུག་་་་
བསྔལ་བ་དང་ཡིད་མི་བདེ་བ་དང་འཁྲུག་པའི་རྩ་བ་ཅན་གྱི་སྡུག་བསྔལ་རྣམས་
སྤོང་བའི་སྨན་མི་ཤེས་སོ། །འཚོ་བྱེད་དེ་བཞིན་གཤེགས་པ་ནི་སྐྱེ་བའི་རྩ་བ་ཅན་
གྱི་སྡུག་བསྔལ་རྣམས་སྤོང་བའི་སྨན་མཁྱེན་ནོ། །རྒ་བ་ནས་འཁྲུག་པའི་རྩ་་་་
ཅན་གྱི་བར་གྱི་སྡུག་བསྔལ་རྣམས་སྤོང་བའི་སྨན་མཁྱེན་ནོ། །དེ་བས་ན་དེ་་་་་་
བཞིན་གཤེགས་པ་དགྲ་བཅོམ་པ་ཡང་དག་པར་རྫོགས་པའི་སངས་རྒྱས་ནི་སྨན་
པ་ཟུག་རྔུ་འབྱིན་པ་བླ་ན་མེད་པ་ཞེས་བྱའོ། །ཞེས་པའི་ཆོས་ཀྱི་རྣམ་གྲངས་་་་་་
བསྟན་པ་ལས་འཚོ་བྱེད་ཀྱིས་འཕགས་པའི་བདེན་པ་མཐོང་ནས་བཅོམ་ལྡན་
འདས་ལ་དཔྱད་ཞུས་ཤིང་། ལུས་འཕགས་ཀྱི་རྒྱལ་པོ་ལ་དཔྱད་བྱས་པའི་ཡོན་་
དུ་བརྒྱ་སྟོང་རི་བའི་རས་ཡུག་པོ་ཆེ་བྱུང་བ་བཅོམ་ལྡན་འདས་ལ་ཕུལ་བས་ཆོས་
གོས་རྣམ་པ་གསུམ་སོགས་དྲས་ཤིང་དྲུབས་སོ་ཞེས་སོགས་གསུངས་པ་ནི་གོས་་
ཀྱི་གཞི་ཞེས་བྱའོ། །དེ་ནས་འདུལ་བ་ཕྲན་ཚེགས་སུའང་རྒྱལ་པོ་གཏི་མུག་པོ་་་
རབ་སྣང་ལ་དཔྱད་བྱས་པའི་འཚོ་བྱེད་ཀྱི་ལོ་རྒྱུས་ཆ་ཙམ་ཞིག་འབྱུང་བ་ཡིན་ནོ། །
དེ་ནས་མདོ་སྡེ་ནང་ཚན་དུ་གསེར་འོད་དམ་པ་ཆེ་ཆུང་འབྲིང་གསུམ་ཞིག་་་་་་
འགྱུར་བའི་འབྲིང་པོ་ན། ཟླ་གསུམ་དབྱར་ཏེ་ཟླ་གསུམ་སྟོན་དུ་ཤེས། ཞེས་བྱ་བ་
ལ་སོགས་པ་ཤོ་ལོ་ཀ་དགུ་དང་། ཆེ་བ་རྒྱ་ནག་འགྱུར་དུ་ངས་དེང་སྔོན་གྱི་དྲང་
• 183 •



སྲོང་གིས་ནད་ཀྱི་གསོ་དཔྱད་ལ་བརྟེན་ནས་ཞེས་སོགས་ཅུང་ཟད་རྒྱས་པར་་་་་
གསུངས་པ་དག་ཀྱང་བཅོམ་ལྡན་འདས་ཉིད་སྔོན་ཁྱེའུ་ཆུ་འབེབས་སུ་གྱུར་པའི་
ཚེ་རང་གི་ཕ་ཚོང་དཔོན་རལ་པ་ཅན་ལ་ཁམས་ལ་མཁས་པར་བྱ་བ་དྲིས་པ་ན་
ཕས་བཤད་པའི་ཚིག་རྣམས་བསྐྱར་ནས་གསུངས་པ་ཡིན་ཞིང་དེ་ལྟར་གསུངས་
པ་དེ་ཉིད་ཀྱང་སྔོན་གྱི་དྲང་སྲོང་རྣམས་ཀྱི་རྗེས་སུ་འབྲངས་ནས་བསྟན་པ་ཡིན་
ནོ། །དེ་བཞིན་དུ་མདོ་སྡེ་མྱང་འདས་སུ། བཅོམ་ལྡན་འདས་ཀྱི་བཀའ་སྩལ་པ་་
གྲོང་ཁྱེར་འགའ་ཞིག་ན་རྒྱལ་པོ་ཤེས་རབ་འཆལ་པ་ཞིག་ཀྱང་ཡོད། རྒྱལ་པོ་དེ་
ལ་སྨན་པ་ངན་ཞིང་འཆལ་པ་ཞིག་ཀྱང་ཡོད་དོ། །དེས་དེ་ལ་བླ་ནས་དབང་་་་་
བསྐུར་ནས་འོ་མ་འབའ་ཞིག་སྨན་ཡིན་པར་འཛིན་ལ་ནད་ཀྱི་གཞི་མི་ཤེས་ན་འོ་
མའི་དཔྱད་ལོག་པར་ཟིན་པ་དེས་སྐྱེ་བོ་ཐམས་ཅད་ཀྱི་རླུང་ནད་ཀྱི་སྣ་དྲངས་
པའི་མཁྲིས་པའི་ནད་དང་བད་ཀན་གྱི་ནད་རྣམས་ལའང་གཏོང་བར་བྱེད་དོ། །
དེ་དེ་ལྟར་བྱེད་ཀྱང་སྨན་པ་གཅེས་པ་ཁོ་ནར་གྱུར་ལ་རྒྱལ་པོ་དེའང་འཆལ་པའི་
བྱེ་བྲག་མི་ཕྱེད་པ་ཞིག་གོ། །དེ་ནས་སྨན་པ་ཚེའི་རིག་བྱེད་ཡན་ལག་བརྒྱད་ལ་
མཁས་པ་རྒྱུད་ཕྱི་མ་ཤེས་པ་ཞིག་ཡུལ་གཞན་ཞིག་ནས་གསར་དུ་འོང་ཏེ་སྨན་པ་
དེའི་ཐད་དུ་རྟེན་བཅས་ནས་སྨྲས་པ་ཁྱེད་ཀྱི་མིང་ཐོས་ནས་སློབ་པར་འཚལ་་་
བའི་སླད་དུ་བདག་མཆིས་ཀྱི་ཁྱོད་ཀྱི་བདག་གི་མཁན་པོ་མཛད་དུ་གསོལ། དེ་་
ནས་སྨན་པ་འཆལ་པ་དེས་གསར་དུ་འོངས་པ་དེ་ལ་སྨྲས་པ་ལོ་བཞི་བཅུ་རྩ་་་་
བརྒྱད་ཀྱི་བར་དུ་ང་ལ་ལེགས་པར་བསྒྲིམས་པས་དཀའ་བ་སྤྱད་དེ་རིམ་གྲོ་་་་
བགྱིས་ལ་དེའི་འོག་ཏུ་སློབས་ཤིག་དང་ཁྱོད་སྨན་པར་འགྱུར་རོ། །དེ་ནས་དེས་
• 184 •



ཟླ་
དེ་བཞིན་དུ་མཉན་ནས་དེ་ལྟར་བགྱིའོ། །ཞེས་བྱས་ནས་མཐར་གྱི་སྨན་པ་་་་
འཆལ་པ་དེ་བསྐྲད་པའི་བར་དུ་ཆོས་སྟོན་པའི་དཔེའི་ཚུལ་ཏུ་སྙད་པ་དག་དང་།
གསང་སྔགས་བླ་མེད་ཀྱི་མ་རྒྱུད་རྡོ་རྗེ་མཁའ་འགྲོ་ལས། དེ་ནས་སེམས་ཅན་་་་་
ཀུན་ཕན་ཕྱིར། །ཐམས་ཅད་སྙིང་པོར་བསྡུས་པ་ཡི། །སྒྲུབ་པའི་སྦྱོར་བ་བདུད་་
རྩི་མཆོག །ཡང་དག་རབ་ཏུ་བཤད་པར་བྱ། །ག་པུར་དང་ནི་གུརྐུམ་དང་། །དྲི་
དང་དྲི་ཡི་འདབ་མ་དང་། །ཤུན་ལྤགས་ཨེ་ལར་ལྡན་པ་དང་། །དེ་བཞིན་ཆུ་དང་
མེ་ཏོག་དང་། །ཤ་དང་ཀུན་དུ་ར་ཉིད་དང་། །རི་ཡི་མར་དང་རི་སྐྱེས་དང་། །དྲི་
ཡི་མར་དང་ན་ལ་ཛམ། །ལྷ་མོའི་སོ་དང་ལག་སྐྱེས་དང་། །རྒྱ་མཚོ་སྐྱེས་དང་དེ་
བཞིན་གཞན། །ཁ་བའི་དབང་པོ་ལུས་ཚིམས་བྱེད། །ཆུ་བོ་གངྒཱ ་ལྟ་བུ་ཡིན། །དེ་
ལྟར་རྫས་ནི་བཅོ་བརྒྱད་པོ། །ཞེས་སོགས་བཅུད་ལེན་གྱི་ཚུལ་དང་། འདས་པའི་
དུས་སུ་སྔོན་བྱུང་བའི་བདེ་ཆེན་བསྐལ་པ་དང་པོ་རུ། རྡོ་རྗེ་སེམས་དཔའ་་་་
བདག་དང་དེར། །ལྷག་པ་ཡི་ནི་ལྷ་གཅིག་ཞུ། །གྲུབ་པ་ལྷ་མིན་མི་མ་ཡིན། །ལྷ་་
་ཚོགས་ཀྱིས་ཀྱང་མཐོང་ནས་སྐྲག །སངས་རྒྱས་ཐམས་ཅད་འདུས་པ་ཡི། །བདག་
ནི་མྱུར་དུ་བསྐུལ་བར་བྱེད། །བྱང་ཆུབ་སེམས་གྱུར་ལྷ་ཆེན་པོ། །བདུད་རྣམས་
ཀུན་ནས་ཟིལ་མནན་བྱས། །ཐམས་ཅད་དེ་ཡིས་རྨོངས་པར་བྱེད། །དངུལ་ཆུ་་
ཞེས་ནི་བཤད་པ་ཡིན། །ཞེས་སོགས་དངུལ་ཆུའི་བྱུང་ཁུངས་དང་སྦྱར་ཐབས་་་་
དང་བཅས་པ་དུ་མ་དང་རོ་དྲུག་སོ་སོའི་སྡེ་ཚན་སྨན་དང་རིན་པོ་ཆེ་རྣམས་ཀྱི་
སྐྱེ་ཡུལ་བཟང་ངན་སོགས་རགས་པ་ཙམ་དང་། གཞན་ཡང་། སྔོན་དང་སྔོན་དུ་
རབ་འཕེལ་བས། །གོང་ནས་གོང་དུ་འཕེལ་འགྱུར་བ། །དེ་ཕྱིར་སྦྱོར་ལ་ཞུགས་་
• 185 •



པ་ཡིས། །དབུ་མའི་ལུས་སུ་གྱུར་པ་ཡིན། །ཞེས་སོགས་དང་། བདེ་བའི་རྗེས་་་་་
མཐུན་འབྱུང་བའི་བཅུད། །ཁུ་བའི་རྗེས་སུ་ཁམས་མཉམ་འགྱུར། །ཞེས་སོགས་
དང་། ཇི་ལྟར་ཉི་མ་ཟླ་བ་དག །རླུང་འདེགས་མཁའ་ལ་འཛིན་པ་དང་། །དེ་་་་
བཞིན་རླུང་མཁྲིས་བད་ཀན་གྱི། །འགྲོ་བའི་ལུས་འདི་འཛིན་པར་འགྱུར། །ཞེས་
སོགས་དང་། ཤིན་ཏུ་འཁྱགས་དང་སྤྲིན་འགྲིབ་རླུང་། །ཁྱད་པར་དུ་ནི་སོ་ཀའི་
མཐར། །ཐོ་རངས་ཕྱི་དྲོའི་དུས་དག་དང་། །ཞུ་བའི་མཐར་ནི་རླུང་འཁྲུགས་་་་་
འགྱུར། །ཞེས་དང། ཤིན་ཏུ་དྲོ་དང་ཚ་དུས་དང་། །ཁྱད་པར་དུ་ནི་དབྱར་་་་
དང་། །ཉི་མ་གུང་དང་མཚན་ཕྱེད་དང་། །ཟས་ཞུ་དུས་སུ་འཁྲུགས་པར་འགྱུར།།
ཞེས་དང་། ཤིན་ཏུ་གྲང་དང་བསིལ་དུས་དང་། །ཁྱད་པར་དུ་ནི་དཔྱིད་དུས་་་
དང་། །ཐོ་རངས་དང་ནི་སྔ་དྲོའི་དུས། །ཟོས་མ་ཐག་ཏུ་ལྡང་བར་འགྱུར། །ཞེས་
སོགས་ནད་གསོག་ལྡང་ཞི་བའི་ཚུལ་རགས་པ་ཙམ་ཞིག་ཀྱང་གསུངས་ནས་་་་་
མཐར་བྱང་ཆུབ་སེམས་དཔའ་རྣམས་ཀྱི་སེམས་ཅན་གྱི་དོན་དུ་སྦྱར་བྱ་བ་ཕྱི་་་
དང་ནང་གི་སྨན་གྱི་སྦྱོར་བ་འདི་དག་ཐམས་ཅད་བསླབ་པར་བྱའོ། །ཞེས་བྱ་བ་
ལ་སོགས་པ་ཇི་སྙེད་ཅིག་གསུངས་པ་རྣམས་དང་དཔལ་དུས་ཀྱི་འཁོར་ལོར།
ལུས་འདི་ལ་ནི་ཁམས་ཀྱི་ཚོགས་རྣམས་མཐའ་དག་རོ་དྲུག་ཟོས་ཤིང་འཐུངས་་
པ་ལས་ཞེས་སོགས་ལུས་ཆགས་པའི་ཚུལ་དང་། །རླུང་འཇོམས་ལན་ཚྭ་སྐྱུར་བ་
དག་ཏུ་རབ་ཏུ་འགྱུར་ཏེ་མངར་དང་བསྐ་བ་དག་ནི་མཁྲིས་པའི་དགྲ། །བད་་་་
ཀན་འཇོམས་པས་ཁ་བ་ཀུན་དང་དེ་བཞིན་ཚ་བ་དག་ཀྱང་སྨན་རྣམས་སམ་ནི་
ཁུ་བའམ། །བད་ཀན་འཇོམས་པ་རའི་འོ་མ་ཚ་བ་གསུམ་བཅས་དག་ནི་མ་ཧེའི་
• 186 •



འོ་མ་མཁྲིས་པའི་དགྲ། །རླུང་འཇོམས་དག་ཀྱང་རྔ་མོའི་འོ་མ་རྣམ་གསུམ་ནད་
འཕྲོག་བ་ཡི་འོ་མ་དང་ནི་དེ་བཞིན་མར། །ཛ་ཏི་བསྐོལ་བའི་ཆུ་ནི་དྲོ་བས་ཁ་་་
ནད་ཞི་བར་བྱེད་དེ་སོ་ཡི་ཟུག་རྔུ་ཉིད་ཀྱང་ངོ༌། །ཏིལ་མར་དངོས་པོའི་ཆུས་་་་་
བསྐོལ་ཚ་བ་གསུམ་དང་ལན་ཚ་དག་གིས་རྣ་བ་ཡི་ནི་ནད་དག་འཇོམས། །མར་
དང་འོ་མ་བསྐོལ་བར་གྱུར་པ་ཀླུ་དང་དམར་པོ་དག་གིས་རྟག་ཏུ་སྣ་ཡི་ནད་་་་
དག་འཇོམས། །ཀཀོ་ཊི་དང་ལངྒ་ལི་དང་ཨི་ཎཱི ་བོང་བུའི་ཆུར་བཅས་བྱུགས་་་
པས་འབྲས་ཀྱི་འཕྲེང་བ་འཕྲོག །ཅེས་སོགས་ཕྱི་ནང་གི་སྨན་བསྟེན་ཚུལ་དང་་་་
འཆི་བའི་འཇིགས་པ་སྟེར་བར་བྱེད་པའི་ཚེར་མ་ཅན་གྱི་གདོན་ནི་ངེས་་་་་་་་
འཇོམས་ཏེ། སྙིང་གའི་པད་མར་ཟླ་བའི་གཟུགས་ཅན་དྲི་མེད་རི་བོང་ཅན་་་་་
མཚུངས་སྣ་ཚོགས་ཡུམ་ནི་བསྒོམས་པས་སོ། །སྲན་ཆུང་བཏགས་ནས་འཐུངས་
པས་ཚ་བས་རྣམ་པར་བསྣུན་པའི་མི་རྣམས་ཀྱིས་ནི་ཚེར་མ་འཇོམས་པར་བྱེད། །
ཚ་བའི་མཐར་ནི་ཐོད་པ་བདར་བས་མི་བསྐྱོད་བསྲེས་པ་ཡིས་ཀྱང་འཇིགས་་་་་
པར་བྱེད་པ་འཕྲོག་པ་དེ། །སྔགས་ཀྱང་ཆུ་མོ་རླུང་རྣམས་དག་གིས་མངོན་དུ་ཨོ་
ཡིག་དང་ནི་བཛྲ་སྔ་མ་དག་གི་མིང་། །འདི་ཉིད་ཀྱིས་ནི་བསྲུང་བར་བྱ་སྟེ་མགོ་
མགྲིན་སྙིང་ག་ལྟེ་གསང་ལ་སོགས་རྣམས་སུའོ། །ཞེས་སོགས་ཀྱི་འབྲུམ་པ་་་་
སོགས་བསྲུང་ཞིང་གསོ་བའི་ཐབས་དང་ཁམས་ཀྱི་འཆི་བལྟས། །ཆད་པ་གལ་ལྟེ་
རྩ་གཅིག་ཡིན་ན་མི་ཡི་བདག་པོ་གཅི་བ་དག་ནི་སྐྱུར་བ་ཉིད་དུ་འགྱུར། །དེ་་་་
ཙམ་རྣམས་ནི་ཉིན་ཞག་ལྔ་ནས་མཆོག་གི་ཆ་ཡི་འདོར་ཏེ་གོང་བུ་ཆད་པའི་དུས་
སུའོ། །ཞེས་སོགས་ཀྱི་འཆི་བལྟས་བཤད་པའི་གོ་རིམ་རྣམས་དང་གཞན་ཡང་་་་
• 187 •



དངུལ་ཆུའི་སྦྱོར་བ་སོགས་བཅུད་ལེན་དང༌། བླ་གནས་ཀྱི་འཕོ་ཚུལ་སོགས་ཇི་་
སྙེད་ཅིག་བཤད་པ་ཀུན་ཀྱང་འདོད་པའི་བསྟན་བཅོས་དང་རོ་བརྗོད་པའི་་་་
གཞུང་དང༌། སྲིད་སྲུངས་སོགས་རིག་བྱེད་རྣམས་དང་སྒོ་བསྟུན་ནས་གསུངས་
པ་ཡིན་ནོ། །
གཉིས་པ་གཞན་ལ་བརྟེན་ནས་དར་ཚུལ་ནི་གོང་དུ་སྨོས་པ་ལྟར་བརྒྱ་བྱིན་
ལ་སློབ་མ་སྐྱ་སེང་གི་བུ་ལྟར་ཕ་ལྷའི་དྲང་སྲོང་རྒྱུན་ཤེས་དང་། འོད་ཟེར་ཅན་་
དང་། འོད་ཡངས་དང་། ཡན་ལག་སྐྱེས་དང་། ལྷ་མིན་འཇོམས་དང་། མཆོད་
སྦྱིན་ཅན་དང་། གནས་འཇོག་སྟེ་གཙུག་ཕུད་ཅན་བདུན་ཞེས་གྲགས་པ་དང་མ་
མིའི་བུད་མེད་ལ་བརྟེན་ནས་བྱུང་བ་ནི་རྒྱུན་ཤེས་ཀྱི་བུ་དང་། མེ་བཞིན་འཇུག་
དང་། ཐང་ལ་འབར་དང་། དཀའ་གཉིས་སྤྱོད་དང་། མུ་ཁྱུད་འཛིན་དང་། །
འགྲོ་སྐྱོང་གི་བུ་དང་། སོགས་ཁོང་ནས་གཤོལ་འགྲོ་སྐྱེས་རྣམས་ཀྱིས་བརྒྱ་བྱིན་་
ལས་ཐོས་པའི་ཚེའི་རིག་བྱེད་ཀྱི་རྒྱུད་ལ་འཇུག་པའི་འགྲེལ་པ་རྒྱ་ཆེ་བ་རེ་རེ་་་་
བྱས་ཤིང་། དེ་ལ་དྲང་སྲོང་ལུག་ནག་དང་། རྒྱ་སྐྱེགས་སྣ་དང་། མདའི་མཆོག་་་་
དང་། ལན་ཚའི་ལག་པ་དང་། དཔལ་ལྡན་འཕྲེང་བ་དང་དཔལ་ལྡན་ཕུན་་་་་་
ཚོགས་དང་ཉི་མའི་སྙིང་པོ་དང་ཟླ་བའི་སྙིང་པོ་དང་ཟླ་བའི་འོད་ཟེར་ལ་སོགས་
པའི་དྲང་སྲོང་རྣམས་དང་། ཤ་ལི་ཧོ་དྲ་དང་། ལེགས་ཐོས་དང་། ཛ་ལས་རྒྱལ་
ལ་སོགས་རྣམས་ཀྱིས་ཀྱང་ཚེའི་རིག་བྱེད་ཀྱི་བསྟན་བཅོས་རྒྱ་ཆེ་ཞིང་གྲངས་་་་་
མང་བ་བརྩམས་པ་ལས་དར་ཞིང་རྒྱས་པར་གྱུར་ཏེ་ཕྱིས་རྡོ་འཇོག་གི་སྨན་པ་་་
རྒྱུན་ཤེས་ཀྱི་བུ་ཞེས་བྱ་བའི་བར་དུའོ། །དེའང་ཚེའི་རིག་བྱེད་རྒྱ་མཚོ་ཙམ་གྱི་ཕ་
• 188 •



རོལ་དུ་སོན་པ་རྒྱལ་པོ་པད་མའི་དཔལ་གྱིས་བླ་ནས་དབང་བསྐུར་ཏེ་སྙན་་་་་་་
གྲགས་ཀྱི་ཡི་གེ་རིང་ནས་རིང་དུ་སྤྲོ་བར་བྱེད་པ་ཞིག་གོ། །དེའི་ཚེ་རྒྱལ་པོ་་་་
གཟུགས་ཅན་སྙིང་པོ་དང་ཚོང་དཔོན་གྱི་ཆུང་མ་འདུས་པ་ལས་བྱུང་བའི་བུ་་་
རང་གི་ཕུ་བོ་གཞོན་ནུ་འཇིགས་མེད་ཀྱིས་གསོས་པས་གཞོན་ནུས་གསོས་ཞེས་་
བྱ་བ་ལང་ཚོ་ལ་བབས་པར་ཉེ་བ་ན་གོས་དཀར་ཅན་མང་དུ་མཐོང་བ་ལས་སུ་
ཡིན་དྲིས་པས་ཡབ་ན་རེ། འདི་རྣམས་ནད་ཀྱི་གདུང་བ་སེལ་བའི་སྨན་པ་ཞེས་
བྱ་བ་ཤ་སྟག་ཡིན་ཏེ་ཞེས་ཟེར་བ་ཐོས་པས་སྔོན་གྱི་བག་ཆགས་ཉིད་ཀྱིས་བདག་
ཀྱང་འདི་རྣམས་ཀྱི་རྗེས་སུ་བསླབ་པར་བགྱིའོ། །ཞེས་ཞུས་པས་གནང་སྟེ་སྨན་་་
བསླབ་པར་བརྩམས་སོ། །དེའང་རྒྱས་པར་བཤད་ན། དུམ་བུ་ས་སྐྱོང་སེང་གེ་་་
དང་། །དེ་བཞིན་སྤངས་པར་སོང་བ་དང་། །སེམས་འཕྲོག་དྲང་སྲོང་པོ་མཚོ་དང་།།
ཨ་མྲ་སྐྱོང་དང་འཇིག་མེད་དང་། །ཚོང་དཔོན་ཆུང་མ་རིགས་སྐྱེས་དང་། །སྨན་
པ་ཡི་ནི་ལུང་དང་ནི། །རྡོ་འཇོག་དང་ནི་བཟང་བྱེད་དང་། །ཨུ་དུམ་ཝ་ར་གཞལ་
བ་དང་། །སྐྱེད་དང་རྒྱལ་ཆེན་སྐྱེད་མོས་ཚལ། །བཅོམ་བརླག་གྱད་དང་བུད་མེད་
སྦྲུལ། །ཡ་མུ་ན་དང་དུར་ཁྲོད་དང་། །ཡངས་པ་མིག་དང་སྲིན་གྱི་ལྡེ། །རྒྱལ་པོའི་
ཁབ་བདུན་བཞི་ལྔ་དང་། །འཚོ་བྱེད་སྡེ་ཚན་བསྡུས་པ་ཡིན། །ཞེས་པའི་སྡོམས་་
ལྟར་འཆད་དགོས་ནའང་མང་དོགས་པས་སྐབས་དོན་དུ་བསྡུ་ན་དེའི་ཚེ་རྒྱུན་་
ཤེས་ཀྱི་བུའི་རྗེས་སུ་སློབ་པར་འདོད་ནས་རྡོ་འཇོག་གི་རྒྱལ་པོ་པད་མའི་སྙིང་པོ་
ལ་ཡབ་ཀྱི་ཡི་གེ་དང་བཅས་ཏེ་ཕྱིན། དེར་སློབ་དཔོན་གྱིས་ཉུང་ཤས་ཙམ་ལས་
མ་བསྟན་ཀྱང་ཁྱད་པར་དང་བཅས་ཏེ་ལོབས། དུས་གཞན་ཞིག་ན་སློབ་དཔོན་
• 189 •



གྱིས་འཚོ་བྱེད་ཁྲིད་ནས་ནད་པ་ཞིག་ལ་སྨན་བསླབས་ནས་ལོག་པ་ལ་འཚོ་བྱེད་
ཀྱི་བསམ་པས་སྨན་དེ་མི་འཕྲོད་པར་མཐོང་ནས་སླར་ནད་པའི་རྩར་སོང་སྟེ་་་
སློབ་དཔོན་ན་རེ་སྨན་སྔ་མ་དེ་མ་ཟ་བར་ཕྱི་མ་འདི་དང་འདི་ལྟ་བུ་ཐོ་ཞིག་ཅེས་
གསུངས་སོ། །ཞེས་ཐབས་མཁས་ཀྱིས་བཟློག་གོ། །ཇི་ཙམ་ན་སློབ་དཔོན་གྱིས་་་
དྲིས་པས་སུས་ཟེར་ད་དུང་སྨན་འདི་ཉིད་ཐོང་ཤིག་བྱས་པས་སྔ་ཕྱི་གང་ཡིན་་་་
ཟེར། ཁོ་བོས་གཉིས་ནམ་བསྟན་བྱས་པས་སྔ་མ་ནི་དངོས་སུ་དང་ཕྱི་མ་ནི་འཚོ་
བྱེད་ལས་སོ་ཟེར་བས་སློབ་དཔོན་གྱི་བསམ་པ། བདག་གི་ཉེས་ཏེ་འཚོ་བྱེད་ནི་
མཁས་པའོ་སྙམ་ནས་འཚོ་བྱེད་ལ་དགའ་བ་སྐྱེས་ཏེ་ཤས་ཆེར་འཚོ་བྱེད་ཉིད་་་་
ཁྲིད་པར་བྱེད་དོ། །སློབ་མ་གཞན་རྣམས་ན་རེ། མཁན་པོ་ནི་འཚོ་བྱེད་ཁོ་ན་ལ་
སྤྲོ་བ་སྟོན་གྱི་བདག་ཅག་རྣམས་ལ་ནི་མ་ཡིན་ནོ། །ཞེས་ཟེར་རོ། །དེ་ལ་མཁན་་
པོས་འཚོ་བྱེད་ནི་ཤེས་རབ་ཆེ་བ་ཡིན་ཏེ་ངས་གང་བསྟན་པ་དེ་ལས་རྣམ་པར་་
འབྱེད་ནུས་ཀྱི་ཁྱོད་རྣམས་ཀྱིས་མ་ཡིན་ནོ། །དེ་ལྟར་མཁན་པོས་གང་ལ་་་་
མཁྱེན་འོ་ན་མངོན་སུམ་དུ་བྱའོ། །ཞེས་སྨྲས་ནས། ཁྱེད་ཅག་རྣམས་ལྷན་གཅིག་
ཏུ་ཚོང་འདུས་སུ་སོང་ལ་སྨན་འདི་དང་འདི་འདྲ་བའི་རིན་ཐང་ཁྱོད་དང་ཁྱོད་
ལྟ་བུ་རེ་རེས་དྲིས་ལ་ཤོག་ཅིག་ཅེས་བསྒོས་ནས་བཏང་སྟེ་སླར་འཁོར་ནས་དྲིས་
པས་གཞན་རྣམས་ཀྱི་གང་སྨོས་པའི་སྨན་སྣ་རེའི་རིན་ཐང་མ་གཏོགས་མ་ཤེས།
འཚོ་བྱེད་ཀྱི་སྨན་སྣ་ཐམས་ཅད་ཀྱི་རིན་ཐང་འཆད་རྒྱུ་བྱུང་ངོ་། །ཡང་སོང་ལ་་
ཐང་ཤིང་གི་རི་ནས་སྨན་མ་ཡིན་པ་ལོང་ཞིག་བྱས་ནས་འཁོར་བའི་ཚེ་གཞན་་་་
རྣམས་ཀྱི་སྨན་མ་ཡིན་པ་མང་པོ་ཁྱེར་བྱུང་ལ། འཚོ་བྱེད་ཀྱིས་སྨན་མ་ཡིན་པ་མ་
• 190 •



རྙེད་ནས། དེས་འོན་ཀྱང་འདམ་བུ་འདའ་རྒྱུའི་རྩ་བ་དང་རྡོའི་དུམ་བུ་ཞིག་་་་་
ཁྱེར་ནས་སོང་བའི་ལམ་དུ་ཕྱུགས་རྫི་མོས་ཞོའི་བུམ་པ་དང་ཕྲུམ་ཚུད་ཁྱེར་ནས་
མཁན་པོའི་དྲུང་དུ་འགྲོ་བ་ལས་མིག་ཤིན་ཏུ་ན་བ་མཐོང་ནས་དེས་དེ་ལ་
མདུན་དེ་ཉིད་ན་ཡོད་པའི་སྨན་ཞིག་བསྟན་པ་ལས་སོས་ནས་དགའ་སྟེ་ཞོ་བུམ་
ཁྱོད་སྙོམས་ཤིག །དེས་ཕྲུམ་ཚུད་བླངས་ཏེ་ཞོའི་བུམ་པ་དེ་ཉིད་ལ་གཏད་ནས་་
ཕྱིན་པ་ལས་བ་གླང་གི་རྗེས་ཞིག་འདུག་པ་གྲོགས་རྣམས་བརྟག་པའི་ཆེད་དུ་་་་
དྲིས་པ་འདི་གང་གི་རྗེས་ཡིན། གཞན་རྣམས་ན་རེ་གླང་པོ་ཆེའི་རྗེས་སོ་དེ་ནི་མ་
ཡིན་ཏེ་འདི་ནི་བ་གླང་མོའི་རྗེས་སོ། །དེ་ཡང་མིག་གཡས་པ་ཞར་བ་དེ་རིང་ཁོ་
ནར་གླང་པོའི་ཕྲུ་གུ་སྐྱེ་བ་དེ་ལ་ཞོན་པའང་བུད་མེད་ཡིན་པ་མིག་གཡས་ཞར་་
བ་དེ་རིང་ཉིད་དུ་བུ་ཕོ་བཙའ་བར་འགྱུར་བ་ཞིག་གོ་ཞེས་སྨྲས་ནས་སློབ་དཔོན་
གྱི་དྲུང་དུ་སླེབས་པ་ན་བྲམ་ཟེའི་ཁྱེའུ་རྣམས་ཀྱིས་སྨན་མ་ཡིན་པར་བསྟན་པ་་་
དང་། མཁན་པོས་འདི་ཐམས་ཅད་ཀྱང་སྨན་ཡིན་ཏེ་འདི་ལ་མིང་འདི་ཞེས་བྱ་
བ་དང་ནད་འདི་དང་འདི་ལ་ཕན་ནོ་ཞེས་རེ་རེ་ནས་སྨྲས་སོ། །འཚོ་བྱེད་ཀྱི་་་༌་
ཐམས་ཅད་སྨན་ལགས་ཏེ་སྨན་མ་ཡིན་པ་ཅི་ཡང་མ་མཆིས་སོ། །འོན་ཀྱང་འདི་
གསུམ་ཁུར་རོ། །འདིས་ཅི་བྱ་དེ་ན་རེ། སྡིག་པས་ཟིན་པ་ལ་མདའ་རྒྱུའི་རྩ་བའི་
དུད་པས་བདུགས་ནས་ཕྲུམ་ཚུད་བསླན་པས་ཕན་ཞིང་རྡོའི་དུམ་བུ་ནི་སྟོན་ཀ་
ཞོའི་བུམ་པ་ཆགས་པར་འགྱུར་རོ། །ཞེས་སྨྲས་པ་ལས་མཁན་པོ་འཛུམ་བྱུང་བ་
ན་གཞན་རྣམས་ཀྱི་བསམ་པ་མཁན་པོ་འཚོ་བྱེད་ལ་མ་མཉེས་སོ་སྙམ་ནས་སྨྲས་
པ་མཁན་པོའི་འདི་གཅིག་པུ་བས་དགོངས་སམ་ལམ་དུ་གླང་པོ་ཆེའི་རྗེས་ལ་་་་
• 191 •



རིགས་པ་མ་ཡིན་པ་འདི་ལྟར་སྨྲས་སོ། །ཞེས་ལོ་རྒྱུས་སྐྱར་བས་འཚོ་བྱེད་བདེན་
ནམ་བདེན་ལགས་སོ་དེ་ཇི་ལྟར་ཤེས། དེས་མཁན་པོར་བདག་རྒྱལ་པོའི་རིགས་
ལས་ཆེན་པོར་གྱུར་པ་ལགས་ན་ཅི་སྟེ་མི་ཤེས་གླང་པོ་ཆེའི་རྗེས་ནི་ཟླུམ་མོ། །བ་
གླང་མོའི་རྗེས་ནི་མཆུར་རིང་ངོ་། །མིག་གཡས་ཞར་བ་ནི་གཡོན་ཕྱོགས་སུ་རྩྭ་་་
ཟོས་པ་ལས་ཤེས་སོ། །སྦྲུམ་མ་ནི་ལག་པ་བས་རྐང་རྗེས་གཏིང་རིང་བ་ལས་དེ་་
རིང་ཁོ་ནར་སྐྱེ་བ་ནི་གཅིན་བེའུ་སྣབས་ཅན་ལས་ཕྲུ་གུ་ཕོར་སྐྱེ་བ་ནི་རྐང་པ་་་
གཡས་པའི་རྗེས་གཏིང་རིང་བ་ལས་དེ་ལ་བུད་མེད་ཞོན་པ་ནི་བབས་ནས་ཆུ་་་
བཏང་བའི་རྗེས་དེའི་ཡང་མིག་གཡས་པ་ཞར་བ་ནི་གཡོན་ཕྱོགས་སུ་མེ་ཏོག་
འཐུས་པ་ལས་དེ་སྦྲུམ་མ་ནི་རྟིང་པའི་རྗེས་ལྷག་པ་དོད་པ་ལས་དེ་རིང་ཁོ་ནར་
བཙའ་བ་ནི་གཅིན་ལྗན་ལྗིན་ཅན་ལས་ཤེས་ཏེ་ཐུགས་མ་ཆེས་ན་དེ་ཉིད་དུ་དྲི་
བར་མཛོད་ཅིག་ཅེས་སྨྲས་པ་ལྟར་དྲིས་པས་ཇི་ལྟ་བར་མཐོང་ནས་མཁན་པོས་
གཞན་རྣམས་ལ་སྨྲས་པ་ཐོས་སམ། འཚོ་བྱེད་ནི་འདི་འདྲ་བའི་ཤེས་རབ་ཅན་་
ཡིན་ནོ་ཞེས་སྨྲས་ཏེ་ཐོད་པ་དབྱེ་བའི་དཔྱད་མ་གཏོགས་ཐམས་ཅད་བསླབས་སོ།།
ཅི་ཙམ་ན་མི་ཞིག་ཀླད་ནད་ཀྱིས་ཐེབས་ནས་མཁན་པོ་ལ་ཞུས་པས་དེ་རིང་དོང་
དང་ལྕི་བ་སྟ་གོན་གྱིས་ཤིག་པར་བྱའོ། །དེ་ཐོས་ནས་འཚོ་བྱེད་ཀྱིས་ནད་པའི་་་
ཁང་པར་གབ་ནས་གནས་པའི་ཚེ་མཁན་པོས་ཐོད་པ་ཕྱེ་ནས་སྲིན་བུ་ལེན་པར་
བརྩམས་པའི་ཚེ་འཚོ་བྱེད་ཐོན་ནས་ཐབས་བསྟན་པས་མགུ་སྟེ་ཁོ་བོ་ནི་འདིས་
འཚོ་བ་ཡིན་ན་ཁྱེད་གཞན་དུ་སོང་ཞིག་སྨྲས་པས་ཕྱག་བྱས་ཏེ་རྒྱལ་པོ་པད་མའི་
སྙིང་པོའི་གན་དུ་ཕྱིན་ནས་འགྲོ་བར་བརྩམས་པ་ན་ཁོ་བོ་དང་མི་མཐུན་པ་་་་་
• 192 •



མཐའ་ཁོབ་སྐྱ་སེང་ཐུལ་ལ་སོང་ཞིག་དེས་ཁས་བླངས་ནས་ཡན་ལག་བཞིའི་་་་
དཔུང་གི་ཕབ་གཏེའུ་བཟུང་དཔྱ་ཕུལ་བས་བྱ་དགའ་ཆེན་པོ་གནང་བ་ཐམས་་
ཅད་མཁན་པོ་ལ་ཕུལ་ནས་རིམ་གྱིས་གྲོང་ཁྱེར་བཟང་བྱེད་དུ་ཕྱིན་ནོ། །དེར་་་་་
དབྱར་གནས་ནས་འབྱུང་པོ་ཐམས་ཅད་ཀྱི་སྐད་ཤེས་པའི་བསྟན་བཅོས་་་་་་་
བསླབས་ནས་ཆས་པ་ན་ཤིང་ཁུར་བའི་མི་རུས་པ་དང་པགས་པའི་ལྷག་མ་ཅན་
ཀུན་ནས་འཛག་པ་ཞིག་མཐོང་ནས་རྒྱུ་མཚན་དྲིས་པས་ཤིང་ཁུར་འདིས་བྱུང་་
སྟེ་གཞན་ནི་ཁོ་བོས་མི་ཤེས་ཟེར་བ་ལ་ཤིང་བརྟག་པའི་རིག་པས་འབྱུང་པོ་་་་་
ཐམས་ཅད་དང་བར་བྱེད་པའི་ནོར་བུ་འདུག་པར་མཐོང་ནས་ཁུར་པོ་ཚོངས་་
ཤིག་རིན་ཇི་ཙམ། ཀར་ཤ་པ་ཎི་ལྔ་བརྒྱའོ། །དེས་དེ་སྤྱད་ནས་ནོར་བུ་དེ་བླངས་
སོ། །དེའི་ཡོན་ཏན་ནི་ཁྱིམ་ན་རྫས་ཅི་ཡོད་མར་མེ་བཏེག་པ་བཞིན་མཐོང་བ་ལ་
ནད་པའི་མདུན་དུ་བཞག་པ་ཙམ་གྱིས་ནད་ཇི་ལྟ་བ་ཤེས་པ་ཞིག་ལས་རིམ་གྱི་
ཡུལ་ཨུ་དུམ་ཝ་རར་ཕྱིན་པས་བྲེ་མགོ་ལ་སྣུན་པ་ཞིག་མཐོང་ནས་དྲིས་པས་ཀླད་
པ་གཡའ་ཟེར་དེར་ནོར་བུ་ལ་བརྟེན་ནས་བརྟགས་པས་ཀླད་པ་ལ་སྲིན་བུ་་་་་
མཐོང་ནས་སྔར་གྱི་དཔྱད་བྱས་པས་སོས་ཏེ་ཀ་ཤ་པ་ཎ་ལྔ་བརྒྱ་ཐོབ་པའང་་་་་
མཁན་པོ་ལ་བསྐུར་རོ། །དེ་ནས་ཡུལ་རོ་ཧི་ཏ་ཀར་ཕྱིན་པས་ཁྱིམ་བདག་གཅིག་
ལ་སྐྱེད་ཚལ་ངོ་མཚར་ཅན་ཞིག་ཡོད་པ་ལ་ལྷག་པར་ཆགས་ནས་ཤི་བ་དེ་ཉིད་་
དུ་མི་མ་ཡིན་དུ་སྐྱེས་པས་དེར་གནས་པ་མང་དུ་བསད་པ་ལས་ཚལ་དེ་སྤངས་སོ།།
ཇི་ཙམ་ན་དམུ་ཆུས་ན་ནས་སྨན་པས་སྤངས་པ་ཞིག་ཚལ་དེར་འཆི་བར་ཕྱིན་པ་
དང་འཚོ་བྱེད་ཀྱང་ནུབ་མོ་དེ་ཉིད་དུ་བསྡད་པ་ལས་དེའི་ཚེ་མི་མ་ཡིན་དེས་་་་་
• 193 •



ནད་པ་དེ་བསྡིགས་པ་ན་ནད་བདག་དེ་བྱུང་སྟེ་འདི་བདག་གི་སྔར་ནས་བཟུང་
ན་ཁྱོད་ཀྱིས་ཅི་ལ་སྡིག །ཁྱོད་ལ་ར་སྤུའི་དུ་བས་ནི་མ་བདུགས་དེས་བདུགས་ན་
ཁྱོད་དཔག་ཚད་བཅུ་གཉིས་སུ་འབྲོས་དགོས་པར་མི་འགྱུར་རམ་ཟེར་བས་དེས་
ཁྱོད་ལའང་ལ་ཕུག་གི་ས་བོན་མར་ཕྱུངས་པའི་དར་བ་དང་སྦྱར་ཏེ་འགའ་ཡང་
མ་སྦྱིན་དེས་ནི་ཁྱོད་དུམ་བུ་དུམ་བུར་འཛག་པར་མི་འགྱུར་རམ། ཞེས་གླེང་བ་
ཐམས་ཅད་འཚོ་བྱེད་ཀྱི་རྟོགས་ནས་ནང་པར་ཁྱིམ་བདག་གི་བུ་དང་ནད་པ་་་་
གཉིས་ཀ་ལ་ཐབས་དེ་སོ་སོར་བྱས་པས་ཇི་ལྟ་བ་བཞིན་བྱུང་ནས་ཀ་ཤ་པ་ཎ་ལྔ་
བརྒྱ་ལྔ་བརྒྱ་བྱུང་བའང་མཁན་པོ་ལ་བསྐུར་རོ། །དེ་ནས་ཡུལ་བཅོམ་བརླག་ཏུ་
ཕྱིན་ནས་ཤིང་དྲུང་ཞིག་ན་ངལ་གསོ་བ་ལས་གྱད་གཅིག་གིས་གཅིག་བརྡབས་
ནས་ནང་ཁྲོལ་འཁྲུགས་ཏེ་ཤིའོ་ཞེས་ཕྱིར་འཁུར་བྱུང་བ་ན། ཤིང་དེའི་རྩེ་ན་བྱ་
རྒོད་མོ་ཕྲུ་གུ་དང་བཅས་པ་དག་ན་རེ། ཤ་དགོས་ག་ལ་ཡོད་གྱད་ཀྱི་རོའོ་འདི་་
འཚོ་བྱེད་ཀྱིས་འཚོའོ། །ཇི་ལྟར་ཕྱེ་མས་རེག་ནའོ། །ཞེས་ཟེར་བ་རྟོགས་ནས་་་་
ནོར་བུས་བལྟས་ཏེ་གཅེའུས་ཕྱེ་མ་ནང་ཁྲོལ་ལ་རེག་པས་སོས་ཏེ་ཀཀླུ་པ་ཎ་ལྔ་
བརྒྱ་རྙེད་པའང་མཁན་པོ་ལ་བསྐུར་རོ། །ཡང་དེ་ཉིད་དུ་ཁྱིམ་བདག་གཅིག་་་་
ཆུང་མ་ཤིན་ཏུ་མཛེས་པ་ལ་ཆགས་བཞིན་དུ་ཤི་བ་མངལ་གྱི་སྲིན་བུར་སྐྱེས་ནས་
སྐྱེས་པ་སུས་སྤྱད་ཀྱང་འཆི་བར་བྱེད་དོ། །དེས་ན་སུས་ཀྱང་རེག་པར་མ་ནུས་པ་
ལ་འཚོ་བྱེད་ལ་བསྟན་པས་སྒྲེན་མོར་ཕྱུངས་ནས་མོ་མཚན་གྱི་སྒོར་ཤའི་དུམ་བུ་
བཞག་པ་ལས་སྲིན་བུ་ཤ་ལ་ཆགས་ནས་འོངས་པ་དོར་བས་སོས་སོ། །དེས་ཀྱང་
ཀརྨ་པ་ཎ་ལྔ་བརྒྱ་བྱུང་བ་དེ་ཡང་མཁན་པོ་ལ་བསྐུར་རོ། །དེ་ནས་རིམ་གྱི་ཆུ་བོ་
• 194 •



ཡ་མུན་ནར་ཕྱིན་པ་དང་མི་རོའི་རྟིང་པ་ལ་ཉས་འཐེན་པས་མིག་འབྱེད་འཛུམ་
བྱེད་པ་མཐོང་ནས་རྩ་པྲ་ཐམས་ཅད་བརྟགས་ཏེ་རིམ་པས་ཡངས་པ་ཅན་དུ་་་་
ཕྱིན་ནོ། །དེར་གྱད་གཅིག་གི་གཅིག་གདོང་ལ་ཐལ་མོ་བསྣུན་པས་མིག་དོན་པ་
ལ་རྟིང་པའི་རྩ་ནས་དྲངས་པས་ཚུད་དོ། །དེས་ཀངྒཱ པ་ཎ་ལྔ་བརྒྱ་བྱུང་བའི་མཐུ་
བོ་འཇིགས་མེད་ཀྱི་མ་ཨ་མྲ་སྐྱོང་མ་ལ་བྱིན་ནོ། །ཡང་དེར་མི་ཞིག་གི་རྣ་བར་་་་་
སྲིན་བུ་ཞུགས་ནས་ཕྲུ་གུ་བདུན་བརྒྱ་ཙམ་གནས་པས་ཉེན་པ་ལ་བསམ་པ་སྔར་
ནི་མཁན་པོས་བསྟན་པ་ལྟར་བྱས་ད་ནི་རང་གིས་བསམས་ལ་བྱའོ་སྙམ་ནས་ལོ་
མའི་སྤྱིལ་པོར་རས་སྔོན་པོས་གཡོགས། དེའི་འོག་རྔ་བཞག་ནས་ས་ཡང་དྲོ་བ་་
བྱས་ཏེ་མི་དེ་ས་ལ་བསྙལ། ས་རྣམས་ཆུས་ཆག་ཆག་བཏབ་སྟེ་རྔ་བརྡུངས་པས་
སྲིན་བུ་རྣམས་ཀྱི་དབྱར་ཞུའོ་སྙམ་ནས་ཕྱིར་ཐོན་པ་ལ་རྣའི་རྩར་ཤའི་དུམ་བུ་་
བཞག་པས་དེ་ནང་དུ་སོང་ནས་ཐམས་ཅད་བོས་ཏེ་ཟ་བའི་ཚེ་དོར་བས་སོས་་་
ཤིང་པ་ཎ་ལྔ་བརྒྱ་རྙེད་པའང་ཨ་མྲ་སྐྱོང་མ་ལ་བྱིན་ནོ། །དེ་ནས་རིམ་པས་རྒྱལ་
པོའི་ཁབ་ཏུ་ཕྱིན་པ་ན་མ་སྐྱེས་དགྲས་སུས་ཀྱང་མ་ཕྲད་པར་སྒོ་གཞན་ནས་་་་་་
ཞུགས། དུས་གཞན་ཞིག་ན་སྐྱེ་བོ་མང་པོས་བསྐོར་ནས་སེམས་གཡེངས་ཤིང་་་་
སོང་བའི་ཚེ་བྲམ་ཟེ་མིག་ན་བ་ཞིག་གིས་སྨན་ཞུས་པ་ལ་ཞེ་སུན་ནས་ཐལ་་་་་
ཐོབ་བྱས་པ་ལྟར་བཏབ་པས་དེ་སོས་སོ། །ཕྱིས་དེ་དང་མི་གཞན་ཞིག་འཕྲད་པ་
ལས་གར་འགྲོ་དྲིས་པས་འཚོ་བྱེད་ལ་སྨན་ཞུ་འགྲོ་ཟེར། དེས་འདིའི་སྨན་ནི་་་་
ཐལ་བའོ་ཞེས་སྔར་བཞིན་བཏབ་པས་ལོང་། དེ་ཙམ་ན་ཡབ་རྒྱལ་པོའི་སྤྱི་བོར་
ཕོལ་མིག་བྱུང་བ་ལ་སྨན་པ་རྣམས་བསགས་ནས་དཔྱད་གྱིས་ཤིག་པར་བསྒོས་་
• 195•



པས་ལྷ་ལགས་སྨན་པའི་རྒྱལ་པོ་འཚོ་བྱེད་ཡོད་བཞིན་དུ་བདག་ཅག་རྣམས་ཀྱི་
རྔོ་མི་ཐོགས་པར་ཞུས་པས་འཚོ་བྱེད་བཀུག་ནས་དཔྱད་བྱོས་ཤིག །དམ་ཞིག་་་
བཅའ་ན་བྱའོ། །བདག་ཉིད་ཀྱིས་ཁྲུས་བགྱིད་ནའོ། །དེ་བཞིན་གྱིས་ཤིག་བྱས་་་
ནས་དེས་སྐྱུ་རུ་ར་བཀུད་ཅིང་སྨིན་རྫས་བཏབ་ནས་དེ་དང་སྲེས་པའི་ཆུ་བུམ་པ་
ལྔ་བརྒྱ་བླུགས་ནས་སྨིན་པའི་ཚེ་སྤུ་གྲིས་རེག་པ་ཙམ་གྱིས་མ་ཚོར་བར་བརྡོལ།
དེ་ནས་འཚོ་བའི་རྫས་བཏབ་ཅིང་དེ་དང་བསྲེས་པའི་ཆུ་བུམ་པ་ལྔ་བརྒྱ་བླུགས་
པས་སོས་ཏེ་སྐྲ་ཡང་མ་ཉམས་པར་གྱུར་ཏོ། །ཁྲུས་དེ་བྱས་མ་ཐག་དཔྱད་གྱིས་་་
ཤིག །རེ་ཞིག་གཤོས་གསོལ་ཞིག །དེ་ནས་དཔྱད་ཀྱང་གྱིས་ཤིག །ལྷ་བགྱིས་ཟིན་
ལགས་སོ། །དེ་ཡིད་མ་ཆེས་ནས་ལག་པས་སྐུལ་བས་མ་ཤེས་མེ་ལོང་ལ་བལྟས་་་
པས་ཀྱང་མ་མཐོང་བཙུན་མོ་ལ་དྲིས་པས་ཀྱང་མ་ཤེས་ནས་ངོ་མཚར་སྐྱེས་ཏེ་་་
བློན་པོ་རྣམས་ལ་འཚོ་བྱེད་སྨན་པའི་རྒྱལ་པོར་དབང་བསྐུར་ཤིག །ཐལ་་་་་
བཏབ་པས་ལོང་བ་དེས་སྨྲས་པ། ལྷ་སྲས་ལ་བྱམས་པས་སམ་མཁས་པས་དབང་
བསྐུར། མཁས་པས་ཞེ་ན་ཁོ་བོའི་མིག་ལོང་བས་སོ་ཞེས་པ་ལ་འཚོ་བྱེད་ཀྱིས་་་་
ཁྱོད་མིག་གིས་ཀྱང་མ་མཐོང་ངོ་། །དེས་མེད་ཀྱང་ཁྱོད་ཀྱིས་བསྟན་པ་ལྟར་་་་་
གཞན་གྱིས་སོ། །དེའི་ཁམས་ཀྱང་གཞན་ལ་ཁྱོད་ཀྱི་ཁམས་ཀྱང་གཞན་ཡིན་པས་
སླད་ནས་འདི་ལྟ་བུ་ཞིག་གྱིས་ཞེས་བསྟན་པ་ལྟར་བྱས་པས་སོས་ནས་སྨྲས་པ།
ལྷ་འདི་ནི་ལྷག་པར་མཁས་པས་དབང་བསྐུར་དུ་གསོལ། དེ་ནས་གླང་པོ་ཆེ་ལ་
སྐྱོན་ཏེ་དཔལ་གྱི་འབྱོར་པ་ཆེན་པོ་ནས་སྨན་པའི་རྒྱལ་པོ་ཆེན་པོར་དབང་་་་་་
བསྐུར་རོ། །ཡང་རྒྱལ་པོའི་ཁབ་ན་སྨན་པ་ཕལ་གྱིས་སྤངས་པའི་སྐྲན་ནད་པ་་་
• 196 •



ཞིག་ཡོད་པ་དེས་འཚོ་བྱེད་དཔྱད་མཛད་དུ་གསོལ། དེས་སྨན་འདི་ནི་རྙེད་་་་་
དཀའ་བོ་བྱས་པས་འདིས་ཀྱང་སྤངས་སོ་སྙམ་ནས་དུར་ཁྲོད་དུ་སོང་བ་དང་དེ་
ན་རོ་བསྲེགས་པའི་མེ་འབར་བའི་ནང་ན་ནེའུ་ལེ་དང་སྲོག་ཆགས་གོ་དྷ ་ཙན་་་
དན་འཐབས་པ་ལྷུང་བའི་ཤ་ཟོས་ཏེ་དུར་ཁྲོད་ཀྱི་འོད་པའི་ཆུ་འཐུངས་ནས་་་་
གནག་ལྷས་ཀྱི་ཀོ་དྲའི་ཆང་དང་མར་ཕྱུང་པའི་ཞོ་འཐུངས་པས་སྐྲན་རྡོལ་ཏེ་་་་
འཁྲུ་སྐྱུགས་བྱུང་ནས་སོས་སོ། །རེ་ཤིག་ན་བཙུན་མོ་ལུས་འཕགས་མ་དེ་གོས་་་་་
ཅན་གྱི་འདོམས་སུ་ཕོལ་མིག་བྱུང་བ་ལ་རྒྱལ་པོས་མ་གཡར་མའི་དཔྱད་བྱོས་་་་
ཤིག །དེས་ཟན་སླ་མོའི་ཁར་འདུག་ཏུ་བཅུག་ལ་ཁུར་ཤོག་དེ་མཐོང་ནས་སྨིན་་
པའི་སྨན་བཏབ་སྟེ་ཟན་ལ་བཙག་བུ་བཙུགས་ནས་སྔར་བཞིན་སྡོད་དུ་བཅུག་་
པས་རྡོལ་ཏེ་བསྐ་བའི་ཆུས་བཀྲུས་ནས་འཚོ་སྨན་བཏབ་པས་སོས་སོ། །རྒྱལ་་་་་
པོས་དེ་ལ་དཔྱད་བྱས་སམ། ལྷ་བྱས་སོ། །གཅེར་མོ་མ་བལྟས་སམ། མ་བལྟས་ཏེ་
རྒྱུ་མཚན་བཤད་པས་མགུ་ནས་ཡང་དབང་བསྐུར་ཞིག །སྐྲན་ནད་པས་སྔར་་་་
བཞིན་སྨྲས་པས་འཚོ་བྱེད་ཀྱིས་ངས་དཔྱད་ནི་མ་བྱས་སྨན་རྙེད་དཀའ་འོ་བྱས་
རྙེད་དཀའ་བ་གང་ཡིན་འཚོ་བྱེད་ཀྱིས་མར་ངོའི་ཚེས་བཅུ་བཞི་ལ་མི་སེར་སྐྱ་ཤི་
བའི་རོ་དུར་ཁྲོད་དུ་བསྲེགས་པ་སོགས་སྔར་བཞིན་སྨྲས་པས་ཤིན་ཏུ་ལེགས་ཏེ་
དེ་བཞིན་བགྱིས་སོ་ཞེས་མགུ་ནས་ལྷ་དེ་བཞིན་རྡོ་ཐོག་གིས་དབང་བསྐུར་དུ་་་་
གསོལ་སླར་ཡང་སྔར་བཞིན་ནོ། །གང་གི་ཚེ་མ་སྐྱེས་དགྲ་ལྷ་སྦྱིན་གྱིས་བསྐུལ་་་་
ནས་ཕ་བསད་པའི་རྗེས་སུ་སྐྲན་ནད་ཀྱིས་ཐེབས་སོ། །སྨན་པ་ཀུན་བསགས་་་་་
ཀྱང་དེ་རྣམས་ཀྱིས་རྔོ་མ་ཐོགས་ནས་འཚོ་བྱེད་ཀྱིས་གཞོན་ནུ་འཆར་བྱེད་་་་་་
• 197•



བཟང་པོའི་ཤ་གསོལ་ནའོ། །དེས་ཁྱོད་རྒྱལ་སྲིད་འདོད་དམ། འདི་མིན་པའི་་་་
དཔྱད་མེད་དོ། །རང་ལས་འཕངས་པ་མེད་པས་ཁས་བླངས་སོ། །དེའི་ཚེ་བུ་་་་
སྦས་ནས་མི་ཤ་གཞན་བཙོས་ནས་བྱིན་པས་ཟ་བར་བརྩམས་པའི་ཚེ་ཕྲོགས་་་་
ནས་ཀླད་ལ་རྒྱབ་སྟེ་སྔར་ཕ་བསད་ད་བུ་ཤ་ཟ་བའི་གླེན་པ་ཞེས་དམད་པས་མི་
བཟོད་པ་སྐྱེས་པས་རྡོལ་ཏེ་འཁྲུ་སྐྱུགས་ཀྱི་སྒོ་ནས་སོས་ཤིང་བུ་གཏད་པས་ཆེས་
དགའ་བས་དབང་གསུམ་པ་བསྐུར་རོ། །དེའི་ཚེ་ཁོ་བོ་དང་མཉམ་པའི་འཚོ་་་་
ཐབས་མེད་སྙམ་པའི་ཁེངས་པ་སྐྱེས་ནས་ལུས་ཀྱི་དཔྱད་བྱེད་པའི་མཆོག་ནི་ཁོ་
བོ་ཡིན་ལ་སེམས་ཀྱི་དཔྱད་བྱེད་པའི་མཆོག་ནི་སངས་རྒྱས་ཡིན་ནོ་སྙམ་སྟེ་་་་་
སངས་རྒྱས་ཀྱི་སྤྱན་སྔར་སོང་ངོ་། །དེར་ཅི་ཙམ་ཉན་ཡང་བདེན་པ་མ་མཐོང་།
རྒྱུ་དེ་མཁྱེན་ནས་རིའི་རྒྱལ་པོ་གངས་ཅན་ལ་སོང་ལས་སྨན་ཅི་འདོད་པ་ལོངས་
ཤིག །འཇིགས་སོ་ཞེས་པ་ལ་ལག་ན་རྡོ་རྗེ་དང་མཉམ་དུ་སོང་ལ་ལོང་ཞིག །
དེས་དེ་བླངས་ནས་དྲུང་དུ་སླེབས་པའི་ཚེ་འཚོ་བྱེད་འདི་ཅི་ཡིན་འདི་ཅི་ཡིན་་་་
གསུངས་པ་ལ་ཕལ་ཆེར་ཤེས་ཀྱང་གཞན་མང་རབ་ཀྱིས་མིང་ཙམ་ཡང་མ་ཤེས་
པ་ལ་སངས་རྒྱས་ཀྱིས་མིང་དང་ཕན་ཡོན་སོགས་གསུངས་པས་བཅོམ་ལྡན་་་་་
འདས་ཀྱིས་སྨན་དཔྱད་ཀྱང་མཁྱེན་ལགས་སམ་ཞེས་ཞུས་པས་བཀའ་བསྩལ་པ།
འཚོ་བྱེད་སྨན་པ་ཟུག་རྔུ་འབྱིན་པ་ཡན་ལག་བཞི་དང་ལྡན་པ་ནི་རྒྱལ་པོ་ལ་་་་
འོས་པ་ཞེས་སོགས་བདེན་པ་བཞི་དང་བཅས་པ་གོང་དུ་སྨོས་པ་ལྟར་གསུངས་
པས་འཚོ་བྱེད་གཞོན་ནུས་གསོས་སྐྱེ་མཆེད་ཀྱི་ཆོས་རྣམས་ལ་ཆོས་ཀྱི་མིག་རྡུལ་
མེད་ཅིང་དྲི་མ་དང་བྲལ་བ་སྐྱེས་སོ། །དེ་ནས་འཚོ་བྱེད་ཀྱིས་སྐྱེ་མཆེད་ཀྱི་ཆོས་་
E
.
• 198 •



མཐོང་བ་དང་ཐོས་པ་དང་། ཆོས་ཀྱི་གཏམ་གླེང་བ་དང་། སོམ་ཉི་དང་ཐེ་ཚོམ་
ལས་བརྒལ་བ་དང་གཞན་གྱི་དྲིང་མི་འཇོག་པ་དང་། གཞན་གྱིས་མི་བཀྲི་བ་་་
དང༌། སྟོན་པས་བསྟན་པའི་ཆོས་རྣམས་ལ་མི་འཇིགས་པ་ཐོབ་ནས་སྟན་ལས་་
ལངས་ཏེ་བླ་གོས་ཕྲག་པ་གཅིག་ཏུ་གཟར་ནས་བཅོམ་ལྡན་འདས་ག་ལ་བ་དེར་
ཐལ་མོ་སྦྱར་བ་བཏུད་དེ་འདི་སྐད་ཅེས་གསོལ་ཏོ། །བཙུན་པ་བདག་་་་་
འཕགས་སོ་མངོན་པར་འཕགས་སོ། །བཅོམ་ལྡན་འདས་དང་ཆོས་དང་དགེ་་་
སློང་གི་དགེ་འདུན་ལ་སྐྱབས་སུ་མཆིའོ། །བདག་དགེ་བསྙེན་དུ་བཟུང་དུ་གསོལ།
དེང་སླན་ཆད་ཇི་སྲིད་འཚོའི་བར་དུ་སྲོག་དང་བསྡོས་ཏེ་སྐྱབས་སུ་འཆི་ལགས་
སོ་ཞེས་གསོལ་ཏོ། །དེའི་ཚེ་རིའི་རྒྱལ་པོ་གངས་ཅན་རྟག་ཏུ་ཁ་བས་གཡོགས་་་་
ཤིང་ལྷགས་པ་ཆེ་བས་བཅོམ་ལྡན་འདས་གྲང་ནད་ཀྱིས་བསྙུན་གྱིས་ཐེབས་པ་་
དང༌། འཚོ་བྱེད་ཀྱི་བསམ་པ་དཔེར་ན་འཁོར་ལོས་སྒྱུར་བའི་རྒྱལ་པོ་ལ་བྱེད་པ་
བཞིན་བཅོམ་ལྡན་འདས་ཀྱི་རིམ་གྲོ་བདག་ཉིད་ཁོ་ནས་བྱའོ་སྙམ་མོ། །དེ་ནས་
མེ་ཏོག་ཨུཏྠ པ་ལ་སུམ་ཅུ་རྩ་གཉིས་བཀྲུ་སྨན་གྱི་རྫས་དང་སྦྱར་ནས་ཕུལ་ཏེ་་་་
འདི་རྣམས་ཤངས་ཀྱིས་མནམ་དུ་གསོལ། བཅོམ་ལྡན་འདས་ཀྱིས་མནམས་པ་་
ལས་ཐངས་སུམ་ཅུ་རྩ་གཉིས་ཁྲུས་པར་གྱུར་ཏོ། །དེ་ནས་བཅོམ་ལྡན་འདས་ལ་
ཅི་དགར་ལེགས་པར་འཁྲུས་ལགས་སམ། བཀའ་སྩལ་པ་འཚོ་བྱེད། སྐྱོན་གང་
དག་གཡོས་ལ་མ་འཁྲུས་པ་དག་ཀྱང་ཡོད་འཁྲུས་ལ་མ་གཡོས་པའང་ཡོད། །
འཁྲུས་ལ་གཡོས་པའང་ཡོད། མ་འཁྲུས་མ་གཡོས་པ་དག་ཀྱང་ཡོད་དོ། །གསོལ་
པ་དེ་ལྟ་ན་བུ་རམ་དང་ཨ་རུ་ར་གསོལ་ལ་འཁྲུ་བའི་རིམ་པ་ཡང་མཛོད་ཅིག །
• 199 •



དེས་དེ་བཞིན་མཛད་པས་སྙན་དངས་པར་གྱུར་ཏེ། འཚོ་བྱེད་ཀྱི་ཀུན་དུ་སྤྱོད་པ་
ནི་རྒྱལ་པོའམ་བློན་པོའམ་གང་སུའི་དཔྱད་བྱས་ཀྱང་རུང་སྟེ་དེས་དེ་ལ་གྲོང་་་
ངམ་མཆོག་སྦྱིན་པར་བྱེད་པ་ཡིན་ནོ། །ཅི་ཙམ་ན་ལུས་འཕགས་ཀྱི་རྒྱལ་པོ་ལ་་་
དཔྱད་བྱས་པ་ལས་དེ་ལ་བརྒྱ་སྟོང་རི་བའི་གོས་བེའུ་རས་ཡུག་པོ་ཆེ་ཞིག་བྱིན་་
པ་དང་། དེ་བཅོམ་ལྡན་འདས་ལ་ཕུལ་ནས་ཆོས་གོས་གསུམ་བྱས་སོ། དེ་ནས་་་
ཡུལ་འཕགས་རྒྱལ་གྱི་རྒྱལ་པོ་མུ་ཁྱུད་མཐའ་ཡས་ཀྱི་བུ་རབ་སྣང་ཞེས་བྱ་བ་་་་
དབང་པོ་ལྔ་དང་ཉེ་དབང་ལྔ་དང་མཆོག་ལྔ་ལ་སོགས་པ་ཕུན་སུམ་ཚོགས་ཀྱང་
ནད་དུ་གཉིད་མེད་ཅིང་མར་ལ་སྡང་ལ་ཆང་ལ་དགའ་བ་ཞིག་པས་དེ་ལ་སྨན་་་
པ་རྣམས་ཀྱིས་རྫས་ཀྱི་ཁྱད་པར་སྣ་ཚོགས་པ་མར་དང་སྦྱར་ཏེ་བླུད་པར་་་་་་་་
བརྩམས་པའི་ཚེ་མི་འཐུང་ཞིང་མར་གྱི་མིང་ཙམ་སྨོས་པ་དེའི་མགོ་བོ་གཅོད་་་
པར་བྱེད་པས་གཏུམ་པོ་རབ་སྣང་ཞེས་བྱ་བར་གྲགས་སོ། །དེ་གཉིད་མེད་པས་
ཐམས་ཅད་ཀྱི་རེས་མོས་མེལ་ཚེ་བགྱིད་དགོས་པ་ལ་སྤོས་ཚོང་གི་ཁྱེའུ་ཞིག་ལ་་་
བབ་པས་བསད་དོགས་ནས་ས་འཛིན་པ་ཞིག་རྔན་ནས་ཚབ་ལ་བཏང་། དེ་་་
མཁས་པ་ཞིག་པས་འུག་པ་ཁྲུང་ཁྲུང་མུཉྫ་དང་། ནག་མོ་སྲེག་པ་འབུམ་པ་དང་།
ལན་ཚྭ་ཕྱེ་དང་ཤི་བ་དང་། དོང་ཐག་རྫ་མ་སྡིག་པའོ། །ཞེས་པའི་སྡོམས་དང་་་་
མཐུན་པའི་སྒྲུང་གིས་རྒྱལ་པོ་དགའ་བར་བྱེད་དོ། །མཇུག་ཏུ་དེ་ལྟར་ཁྱོད་ཀྱིས་
ཐམས་ཅད་ཤེས་ན་ང་གཉིད་མེད་པའི་རྒྱུ་མཚན་ཅི་ཡིན། མི་འཇིགས་པ་སྩོལ་་
ནའོ། །སྦྱིན་ནོ། །སྡིག་པ་ལས་སྐྱེས་པའི་རྒྱུ་མཚན་གྱིས་སོ། །གང་ལས་ཤེས་མངོན་
སུམ་དུ་བྱའོ་ཞེས་སྨྲས་ནས་ས་དོང་དུ་བ་གླང་གི་གཅི་བ་སྐམ་པོས་བཀང་བའི་
• 200 •



སྟེང་དུ་རྒྱལ་པོ་བཞག་མ་ཐག་གཉིད་ལ་སོང་ངོ་། །སད་ནས་དེ་ལྟར་ཡིན་པར་་
ཤེས་ཀྱང་ཡུམ་ལ་དྲིས་པས་མི་འཇིགས་པར་སྩོལ་ཞིག་དེ་ལྟར་བགྱིའོ་གསུངས་་
ཤིག །ཁྱོད་ཀྱི་ཡབ་བཙུན་མོའི་འཁོར་རྒྱ་ཆེན་པོ་དང་ལྡན་པས་བདག་ཟླ་མཚན་
དང་ལྡན་པའི་དུས་སུ་ཁྲུས་བྱེད་པའི་ཚེ་སྡིག་པ་ཞིག་མཐོང་བ་ལ་བློ་སྐྱེས་པ་ལ་
དེ་ཕོ་ཞིག་པས་འདོད་པ་སྤྱད་དེ་ཁྱོད་སྐྱེས་སོ། །རྒྱལ་པོས་བསམས་པ་ས་འཛིན་
པ་དེ་མཁས་པ་ཞིག་པས་དེས་གཞན་ལ་སྨྲར་འོང་མི་འཇིགས་པ་བྱིན་པས་་་་་་
བསད་དུ་མི་རུང་ཡང་གཞན་དུ་དབྱུང་ངོ་སྙམ་ནས་པ་ཎ་ལྔ་བརྒྱ་བྱིན་ཏེ་བསྐྲད་
དོ། །དེ་ནས་ནད་དེ་གཞི་ཆེར་གྱུར་པ་ལ་སྨན་པ་རྣམས་བསགས་ནས་དཔྱད་་་་
གྱིས་ཤིག་པར་བསྒོས་ཀྱང་དེ་རྣམས་ན་རེ། ངེད་ཅག་རྣམས་ཀྱིས་རྔོ་མི་ཐོགས་་
ཀྱི་རྒྱལ་པོའི་ཁབ་ན་གཟུགས་ཅན་སྙིང་པོའི་བུ་སྨན་པའི་རྒྱལ་པོ་འཚོ་བྱེད་་་་་
གཞོན་ནུས་གསོས་ཞེས་བྱ་བ་ཡོད་ཀྱི་དེས་རྔོ་ཐོགས་སོ། །དེས་ཡི་གེ་སྤྲིངས་ཏེ་་་
འཚོ་བྱེད་འགྲོ་བར་བརྩམས་པ་ན། བང་ཆེན་པ་ལ་ན་ལུགས་དྲིས་ཏེ་ཆང་གི་དྲི་
རོ་ཁ་དོག་ཡོད་པའི་མར་སྦྱར་ཏེ་འཁུར་ནས་ཕྱིན་ནོ། །ལམ་གྱི་ཡུལ་ཀ་ན་ཀུཕྲར་
སྨན་པའི་ཁྱེའུ་ཞིག་ཡོད་པ་དེ་དང་མཉམ་དུ་སོང་ངོ་། །སླེབས་པ་ན་བཀུར་བསྟི་
ཡང་དག་པས་ནང་དུ་བོས་ནས་དཔྱད་གྱིས་ཤིག་ཟེར་རོ། །དེ་ལ་འབྲོས་པ་
གོམས་སུ་འཇུག་པའི་ཆེད་དུ་སྨན་དཀོན་པ་འཚོལ་བ་ལྟར་བྱས་ནས་ཉིན་ཞག་
གཅིག་ལ་དཔག་ཚད་བརྒྱད་ཅུར་བགྲོད་པའི་གླང་མོ་བཟང་ལྡན་ལ་ཞོན་ཏེ་སྔ་
ཕྱི་ཅི་རིགས་པའི་ཚུལ་གྱིས་སླེབ་པར་བྱས་ནས་མཐར་སྨན་པའི་ཁྱེའུ་ལ་བརྡ་་་་
བྱས་ནས་ཁྲུས་མཛོད་ཅིག །གདུགས་ཚོད་གསོལ་ཞིག་བདག་གིས་འཁུར་བའི་་
• 201•



སྐྱེམས་བཞེས་ཤི་ཅེས་བྱས་ནས་བྲོས་སོ། །དེ་འཐུང་མ་ཐག་གཉིད་དུ་སོང་ནས་
ནམ་ཕྱེད་ན་སད་པའི་ཚེ་མར་གྱི་སྒྲེག་པ་བྱུང་ནས་མི་དགའ་བས་གསོད་པར་་་་
བརྩམས་པ་ན་བྲོས་པ་ཤེས་ནས་འཕར་མ་ཁ་ཞེས་པ་ཉིན་ཞག་གཅིག་ལ་དཔག་
ཚད་ཉི་ཤུ་ཆོད་པ་དེ་ཉིན་ཞག་གཅིག་ལ་དཔག་ཚད་བརྒྱ་ཆོད་པའི་གླང་པོ་ཆེ་་
ལ་སྐྱོན་ནས་ཁྲིད་ཤོག་བསྒོས་སོ། །ཟིན་ལ་ཁད་པ་ན་གླང་མོའི་ཆུ་བཏང་བའི་་་
དྲིས་ཅུང་ཟད་ཐོགས་སོ། དེ་ནས་སྐྱུ་རུ་རའི་ཚལ་ཞིག་ཏུ་ཟིན་ནས་ཁྲིད་པར་་་་་
བརྩམས་པ་ན་ཁྭ་ཅི་རིངས་། རེ་ཞིག་སྐྱུ་རུ་ར་ཟོས་ཤིག །ལྷའི་གསུང་གིས་་་་
བྱིན་ཀྱང་མ་ཟ་ཟེར་བས་སོ། །དེ་ལྟ་ན་ཕྱེད་ཕྱེད་ཟའོ་བྱས་ནས་སེན་མོས་འཁྲུ་་
སྨན་གྱིས་བཀང་བས་བཅད་ནས་བྱིན་པས་ཤིན་ཏུ་འཁྲུས་ནས་རི་བོ་ཞིག་ཏུ་་་
བཞག་སྟེ། འདི་རྣམས་རྒྱལ་པོའི་མཆོག་གསུམ་ཡིན་པས་རིམ་གྲོ་འདི་དང་འདི་
ལྟ་བུ་གྱིས་ལ་ཕུལ་ཞིག །གཞན་དུ་ཁྱེད་རྣམས་ཕུང་བར་འགྱུར་རོ་བྱས་ནས་་་་་
རྒྱལ་པོའི་ཁབ་ཏུ་སོང་ངོ༌། །ཁཱ་དེ་མཛེ་ཅན་ཞིག་པས་སོས་ནས་ལོག་པའི་ཚེ་
རྒྱལ་པོའི་ནད་དེ་ལས་གྲོལ་ནས་དྲིས་པས་བྲོས་སོ། །མ་ལེགས། ལྷ་ཟིན་ན་ཅི་
བགྱིས། གསོད་དོ། །ཅི་ངེད་རང་གཉིས་ཀ་སོས་པར་བྱས་པ་མ་ཡིན་ནམ་འོ་ན་་
ཅི་བྱ་བྱ་དགའ་སྟེར་མོད་ལེགས་ཏེ་དེ་བཞིན་བགྱིའོ་ཞེས་བྱས་ནས་ནོར་མང་པོ་
སྤྲིངས་པ་ན། འཚོ་བྱེད་ཀྱིས་ཁོ་བོ་ལ་ནོར་ཡོད་ཀྱི་སྨན་པའི་ཁྱེའུ་ལ་གནང་བའི་
རིགས་སོ། །དེས་སྨན་པའི་ཁྱེའུ་ལ་བྱ་དགའ་ཆེན་པོ་བྱིན་ཞིང་འཚོ་བྱེད་ལའང་
བརྒྱ་སྟོང་རི་བའི་རས་ཡུག་པོ་ཆེ་བྱིན་ནོ། །དེའང་བཅོམ་ལྡན་འདས་ལ་ཕུལ་་་
ནས་ཆོས་གོས་གསུམ་མཛད་དོ། །ཞེས་བཤད་དོ། །འདི་ཙམ་ཞིག་མ་གཏོགས་སྐུ་
• 202 •



ཚེ་ཇི་ཙམ་བཞུགས་པ་དང་། སློབ་མ་བསྐྱངས་ཚུལ་གསོ་དཔྱད་བརྩམས་པ་་་་
སོགས་བཤད་པ་མེད་དོ། །དེས་ན་འཚོ་བྱེད་ཀྱིས་བརྩམས་ཟེར་བའི་རིག་པ་རྩ་
བའི་མདོ་ཞེས་པའང་བོད་སྨན་རྨོངས་པ་ཞིག་གིས་བྱས་པ་ཡིན་ནོ། །དེའི་རྗེས་
སུ་འཕགས་པ་ཀླུ་སྒྲུབ་ཅེས་བྱ་བ་ཡིན་ཏེ་ལང་དཀར་གཤེགས་པར། ལྷོ་ཕྱོགས་་
བེ་ཏའི་ཡུལ་དུ་ནི། །དགེ་སློང་དཔལ་ལྡན་ཆེར་གྲགས་པ། །དེ་མིང་ཀླུ་ཞེས་་་་་
འབོད་པ་སྟེ། །ཡོད་དང་མེད་པའི་ཕྱོགས་འཇིག་པ། །ང་ཡི་ཐེག་པ་འཇིག་རྟེན་
དུ། །བླ་མེད་ཐེག་ཆེན་རབ་བཤད་ནས། །རབ་ཏུ་དགའ་བའི་ས་བསྒྲུབས་ཏེ། །
བདེ་བ་ཅན་དུ་དེ་འགྲོའོ། །ཞེས་དང་། འཇམ་དཔལ་རྩ་རྒྱུད་དུ། དེ་བཞིན་་་་་་
གཤེགས་པ་ང་འདས་ནས། །ལོ་ནི་བཞི་བརྒྱ་ལོན་པ་ན། །དགེ་སློང་ཀླུ་ཞེས་བྱ་བ་
འབྱུང་། །བསྟན་པ་ལ་ནི་དད་ཅིང་ཕན། །རབ་ཏུ་དགའ་བའི་ས་ཐོབ་པ། །ལོ་ནི་
དྲུག་བརྒྱ་དག་ཏུ་འཚོ། །རིག་པ་རྨ་བྱ་ཆེན་མོ་ནི། །བདག་ཉིད་ཆེན་པོ་དེས་ཀྱང་
འགྲུབ། །བསྟན་བཅོས་སྣ་ཚོགས་དོན་དང་ནི། །དངོས་པོ་མེད་པའི་དོན་དེ་རིག །
གང་ཚེ་ལུས་དེ་བོར་བ་ན། །བདེ་བ་ཅན་དུ་སྐྱེ་བར་འགྱུར། དེ་ནི་མཐར་གྱི་་་་་
སངས་རྒྱས་ཉིད། །ངེས་པ་ཁོ་ནར་ཡང་དག་ཐོབ། །ཅེས་དང་། དུས་འཁོར་རྒྱུད་
ཕྱི་མར་དགེ་སློང་སློབ་དཔོན་ཀླུ་སྒྲུབ་ཅེས་བྱ་མ་ལུས་ཡོན་ཏན་འབྱུང་ཁུངས་་་་
སེམས་ཅན་ཀུན་ལ་ཕན་ཐོགས་པ། ཞེས་སོགས་མདོ་རྒྱུད་དུ་མ་ནས་ལུང་བསྟན་
པ་བཞིན་དུ། སངས་རྒྱས་མྱ་ངན་ལས་འདས་ནས་ལོ་བཞི་བརྒྱ་ན་ལྷོ་ཕྱོགས་བེ་
ཏའི་ཡུལ་དུ་བྲམ་ཟེ་ཕུན་སུམ་ཚོགས་པ་ཞིག་ལ་བུ་མེད་པ་ལ་རྨི་ལམ་དུ་བྲམ་ཟེ་
བརྒྱ་ལ་ཆོས་སྟོན་དྲངས་ན་ཡོང་ཟེར་བ་ལྟར་བྱས་ནས་གསོལ་བ་བཏབ་པས་ལོ་
• 203 •



དུས་སུ་ཁྱེའུ་ཞིག་བཙས་ཏེ་མཚན་མཁན་ལ་བསྟན་པས་མཚན་བཟང་མོད་ཀྱི་་
ཞག་བདུན་གྱི་ཚེ་ལས་མེད་ཟེར་རོ། །ཐབས་ཞུས་པས་བྲམ་ཟེ་བརྒྱ་ལ་ཆོས་སྟོན་
དྲངས་ན་ཟླ་བ་བདུན་ཐུབ། དགེ་སློང་བརྒྱ་ལ་ཞུས་ན་ལོ་བདུན་ཐུབ། དེ་ནས་་་
ཐབས་མེད་ཟེར། དེ་བཞིན་དུ་བྱས་ཏེ་ལོ་བདུན་དུ་ཉེ་བ་ན་ཕ་མས་བུའི་རོ་་་་་
མཐོང་བ་མི་བཟོད་ཟེར་ནས་གཡོག་དང་བཅས་ཏེ་འཁྱམ་དུ་བཏང་ངོ༌། །དེས་
རིམ་གྱི་ཁ་སགྲྭ་ཎིའི་ཞལ་བལྟས་ནས་ནཱ་ལེན་དྲའི་སྒོ་དྲུང་དུ་སོང་སྟེ་སྙན་ངག་
གི་རིག་བྱེད་བསྒྲགས་པ་ན། བྲམ་ཟེ་ས་ར་ཧ་བཞུགས་པས་གསན་ནས་ནང་དུ་
ཕྱིན་ཏེ་ལོ་རྒྱུས་བསྙད་པས་རབ་ཏུ་འབྱུང་ནུས་ན་ཐབས་ཡོད་གསུངས་པས་་་
རབ་ཏུ་བྱུང་སྟེ་ཚེ་དཔག་མེད་འཆི་བདག་འཇོམས་པའི་དཀྱིལ་འཁོར་དུ་དབང་
བསྐུར་ནས་གཟུངས་འདོན་དུ་བཅུག །ཁྱད་པར་དུ་ལོ་བདུན་པའི་ནུབ་མོ་་་་
མཚན་ཐོག་ཐག་སྟོན་པས་འཆི་བདག་ལས་རྒྱལ་ནས་ཕ་མ་དང་སྤྲད་པས་ཤིན་
ཏུ་དགའོ། །སླར་ཡང་ནཱ་ལེན་དྲའི་མཁན་པོ་སྒྲ་གཅན་འཛིན་བཟང་པོ་ལ་་་་་
བསྙེན་པར་རྫོགས་ཏེ་དགེ་སློང་དཔལ་ལྡན་ཞེས་གྲགས་སོ། །དེ་ནས་དགེ་འདུན་
གྱི་ཞལ་ཏ་པ་བྱེད་པའི་ཚེ་མུ་གེ་བྱུང་བ་ལ་གསེར་འགྱུར་གྱི་རྩི་བྱས་ཏེ་གདུགས་
ཚོད་སྦྱར་བ་ལས་དབྱར་གནས་པ་གྲོལ་ནས་དགེ་འདུན་རྣམས་ཀྱིས་མི་རིད་པ་
དང་མ་ཤི་བ་མང་དུ་མཐོང་ནས་མུ་གེ་བྱུང་འདུག་པ་ལ་གདུགས་ཚོད་ཇི་ལྟར་
སྦྱར་དྲིས་པ་ན་ལོ་རྒྱུས་ཞུས་པས་མ་གནང་བར་དགེ་འདུན་ལོག་འཚོ་ལ་བཀོད་
འདུག་པས་གནས་ནས་ཕྱུང་ལ་གཙུག་ལག་ཁང་དང་མཆོད་རྟེན་བྱེ་བ་གྱིས་་་་
ཤིག་བསྒོའོ། །དེ་ནས་འཇིག་རྟེན་དང་འཇིག་རྟེན་ལས་འདས་པའི་དངོས་གྲུབ་
• 204 •



བསྒྲུབ་པས་ཐོབ་པ་ན། དགེ་སློང་བདེ་བྱེད་ཅེས་པས་རིག་པའི་བརྒྱན་ཞེས་པའི་
གཞུང་འབུམ་ཕྲག་བཅུ་གཉིས་བྱས་ནས་ཐམས་ཅད་སུན་ཕྱུངས་པ་དེ་འདུལ་་་
བའི་དོན་དུ་ནཱ་ལེན་དྲར་ཆོས་གསུངས་སོ། །དེའི་ཚེ་བྱིས་པ་གཉིས་ཆོས་ཉན་་་་་
ནས་ས་འོག་ཏུ་འགྲོ་བ་ལ་སུ་ཡིན་དྲིས་པས་ཀླུ་ཡིན་ཟེར། འོ་ན་གནོད་སྦྱིན་གྱི་་
འདམ་ཁྱེར་ལ་ཤོག་གསུངས་པས་ཀླུའི་རྒྱལ་པོ་ལ་ཞུས་པས་སློབ་དཔོན་སྤྱན་་་་་
དྲོང་ཤོག་ཟེར་ཏེ་ཞུས་པས་དོན་དུ་འགྱུར་བར་དགོངས་ཏེ་བྱོན་ནས་ཆོས་་་་་་
གསུངས་སོ། །བཞུགས་པར་ཞུས་པས་མཆོད་རྟེན་བྱེ་བ་བཞེས་བའི་འདམ་དང་
འབུམ་གདན་འདྲེན་དུ་འོངས་ཀྱི་གསུངས་ནས་འདམ་དང་འབུམ་དང་ཡི་གེ་་་
ཉུང་ངུ་རྣམས་གདན་དྲངས་པས་འབུམ་གྱི་ཞབས་ནས་བག་ཙམ་མ་བསྐུར་ཞེས་
གྲགས་སོ། །འདམ་གྱིས་མཆོད་རྟེན་སོགས་བྱེ་བ་ཀླུས་གྲོགས་བྱས་ནས་ཕལ་ཆེར་
གྲུབ་ལ་འགའ་ཞིག་ཀླུ་ཡུལ་དུ་མི་འགྲོ་བའི་ཆེད་དུ་མ་བྱས་ཏེ་ཀླུ་སྒྲུབ་ཅེས་པའི་
མིང་དུ་གྱུར་ཏོ། །དེ་ནས་ལི་ཁ་ར་ཤིང་འཕེལ་དུ་གསེར་འགྱུར་བྱས་ནས་སྦྱིན་པ་
རྒྱ་ཆེན་པོ་བྱས་ཤིང་བྲམ་ཟེ་རྒན་རྒོན་གཉིས་ལ་གསེར་མང་པོ་གནང་བས་དད་
ནས་རྒན་པོས་ཉེ་གནས་བྱས་པ་ལས་ཀླུའི་བྱང་ཆུབ་ཏུ་གྱུར་ཏོ། །དེ་ནས་ཤར་
ཕྱོགས་པ་ (ཝ་ར་ཎ་སི་ཟེར་བའང་འདུག） ཌ་བེ་སར་བྱོན་ནས་ལྷ་ཁང་མང་་
པོ་བཞེངས་སོ། །དྲིལ་བུ་ལྟ་བུའི་བྲག་གསེར་དུ་བྱ་བར་བཞེད་ཀྱང་ལྷས་བཀག་
པས་སྒྲ་མི་སྙན་དུ་གཤེགས་པའི་ལམ་གྲོང་ཁྱེར་པ་ལ་མ་ནར་བྱིས་པ་ཛེ་ཏ་ཀའི་
ལག་རིས་ལས་རྒྱལ་པོར་ལུང་བསྟན། སྒྲ་མི་སྙན་དུ་བྱོན་ཏེ་ན་བཟའ་ཤིང་ལ་་་
བཀལ་ཏེ་ཁྲུས་མཛད་པས་གོས་ཁྱེར་བ་ལ་ངའི་ཡིན་གསུངས་པས་ང་བདག་་་་་
• 205 •



ཅན་ཟེར་ནས་གདའ་སྐད། དེར་དོན་བྱས་ཏེ་བྱོན་པས་སྔར་གྱི་བྱིས་པ་རྒྱལ་་་་་
པོར་གྱུར་ཏེ་རིན་པོ་ཆེ་མང་དུ་ཕུལ་ནས་སྐྱེས་ལན་དུ་ཆོས་ཀྱི་རིན་ཆེན་འཕྲེང་་
བ་གནང་ངོ་། །དེའི་ཚེ་རྒྱལ་པོ་ལ་བུ་གཞོན་ནུ་ནུས་ལྡན་ཞེས་བྱ་བ་ཡོད་པ་ལ་་་
མས་གོས་སྲུབས་མེད་པ་ཞིག་བྱིན་པས་འདི་ང་རྒྱལ་སྲིད་འཛིན་དུས་དགོས་་་་་
ཟེར་བ་ལ་ཁྱོད་ཀྱིས་རྒྱལ་སྲིད་འཛིན་པ་མི་ཡོང་ཡབ་དང་སློབ་དཔོན་ཀླུ་སྒྲུབ་་་
བཅུད་ལེན་སྟབས་སུ་བྱས་པ་གྲུབ་སྟེ་སློབ་དཔོན་དང་སྲོག་གཅིག་པ་ཡིན་ཟེར་
བ་ལ། དེས་དཔལ་གྱི་རི་ལ་སློབ་དཔོན་གྱི་རྩར་ཕྱིན་ཏེ་དབུ་བསླང་པ་ལ་རལ་
གྲིས་བཅད་པས་མ་ཆོད་ནས་སློབ་དཔོན་ན་རེ་ངས་རྩྭ་ཀུ་ཤ་བཅད་པས་སྲོག་་་
ཆགས་ཤི་བའི་རྣམ་སྨིན་ཡོད་པས་ཀུ་ཤས་ཆོད་ཅིག་གསུང་བ་ལྟར་བྱས་པས་རྩ་
བ་ནས་ཆད་པ་ལས། ང་ནི་བདེ་བ་ཅན་གྱི་འཇིག་རྟེན་འགྲོ། །ཕྱིས་ནས་ལུས་་་
འདི་ལ་ཡང་འཇུག་པར་འགྱུར། །ཞེས་པའི་ཚིག་བྱུང་ངོ༌། །དབུ་ནི་དེས་ཁྱེར་ཏེ་
ཕྱིན་པས་གནོད་སྦྱིན་མོས་འཕྲོགས་ཏེ་དཔག་ཚད་གཅིག་ཏུ་དོར་རོ། །དབུ་དང་
སྐུ་ལུས་གཉིས་ཀ་མ་ཉམས་པར་ལོ་རེ་བཞིན་ཉེར་སོང་ནས་མཐར་འབྱར་ཏེ་་་
བསྟན་པ་དང་སེམས་ཅན་གྱི་དོན་མཛད་ཅེས་གྲག་གོ། །དེ་ལྟར་ལོ་དྲུག་བརྒྱ་་་
བཞུགས་ནས་ནང་རིག་པའི་བསྟན་བཅོས་ལྟ་བ་གཙོ་བོར་འདོན་པ་ལ་མཐའ་་
བྲལ་གྱི་དབུ་མ་རྩ་བ་ཤེས་རབ། དེ་ལུང་གིས་སྟོན་པ་བསྟོད ་ཚོགས་ཀྱི་སྐོར།
རིགས་པས་སྟོན་པ་རིག་ཚོགས། སྤྱོད་པ་གཙོ་བོར་སྟོན་པ་ལ་ལུང་གིས་སྟོན་པ་
མདོ་ཀུན་ལས་བཏུས་རིགས་པས་སྟོན་པ་ལ་ཐེག་ཆེན་བློ་སྦྱངས་སོ། །ཉན་ཐོས་
རིགས་སད་པར་བྱེད་པ་རྨི་ལམ་ཡིད་བཞིན་ནོར་བུ། ཁྱིམ་པའི་སྤྱོད་པ་གཙོ་་་་
• 206 •



བོར་སྟོན་པ་བཤེས་སྤྲིང་། རབ་བྱུང་གི་སྤྱོད་པ་གཙོ་བོར་སྟོན་པ་བྱང་ཆུབ་ཀྱི་
ཚོགས། གསང་སྔགས་ཀྱི་ལྟ་སྤྱོད་མདོར་བསྡུས་པ་རྒྱུད་ཀུན་ལས་བཏུས། ལྟ་བ་
གཏན་ལ་འབེབས་པ་བྱང་ཆུབ་སེམས་འགྲེལ། བསྐྱེད་རིམས་སྟོན་པ་འདུས་་་
པའི་བསྒྲུབ་ཐབས་མདོར་བྱས་མདོ་བསྲེ་དཀྱིལ་མཆོག་ཉི་ཤུ་པ། རྫོགས་རིམས་
སྟོན་པ་རིམ་པ་ལྔ་ལ་སོགས་པ་མཛད་དོ། །ཕྱི་རིག་པ་ལ་གསོ་རིག་གི་བསྟན་་་་་
བཅོས་སྦྱོར་བ་བརྒྱ་པ། འཚོ་བའི་མདོ་ཚིགས་སུ་བཅད་པ། རྩ་ཨ་བའི་ཆོ་ག་་་་་
སྨན་རིན་པོ་ཆེའི་རིམ་པ་དངུལ་ཆུའི་སྦྱོར་བ་རིན་ཆེན་འཕྲེང་བ། གསེར་འགྱུར་
དང་དྲིའི་སྦྱོར་བ། ལུགས་ཀྱི་བསྟན་བཅོས་རྒྱལ་པོ་ལ་གདམས་པར་རིན་ཆེན་་་་
འཕྲེང་བ། བློན་པོ་ལ་གདམས་པ་ཤེས་རབ་བརྒྱ་པ། དམངས་ལ་གདམས་པ་སྐྱེ་
བོ་གསོ་ཐིག །གཞན་ཡང་རྟེན་འབྲེལ་གྱི་རྩིས་དང་མདོ་རྒྱུད་ཀྱི་འགྲེལ་པའང་་་་
མང་དུ་མཛད་དོ། །སྔ་རབས་པ་རྣམས་ཀྱིས་རེག་པ་རྩའི་མདོ། འཚོ་བ་ཟས་ཀྱི་
མདོ། སྦྱོར་བ་སྨན་གྱི་མདོ། གཏར་སྲེག་དཔྱད་ཀྱི་མདོ། རྨ་བཅོས་བཟོའི་མདོ་
སྟེ་མདོ་ལྔའོ། །བདུད་རྩི་སྙིང་པོ། བདུད་རྩི་བུམ་པ་བསྡུས་པའི་སྦྱོར་བ། སྦྱོར་བ་
མར་གསར། ས་ལུ་ལྗོན་པ། བདུད་རྩི་ཀུ་མུ་ཏ། རིན་པོ་ཆེའི་འཕྲེང་བ། འགྲམ་་
པ་ཏི། སོ་མ་ར་ཛ་རིན་པོ་ཆེ་དབྱིག་ཤེལ་ཏེ་དཔྱད་གཞུང་བཅུ་དང་གཞན་ཡང་
གསང་ཏིག་སྒྲོལ་མ། ཡན་ལག་བཞི་པའི་མདོ། ཁམས་བཞི་སྙོམས་པའི་མདོ།
ནགས་སུ་འཇུག་པ་གཡུའི་དྲ་བ། བདུད་དུ་སྤྲུལ་ནས་ཡན་ལག་ནག་པོའི་རྒྱུད་་
གསུམ། སི་ཏི་ས་ར་ལ་སོགས་པ་མཛད་ཟེར་རོ། །དེ་ལས་སོ་མ་ར་ཛ་ནི་ཀླུ་སྒྲུབ་
དང་འཇམ་དབྱངས་ཀྱིས་གསུངས་པ་མ་ཡིན་ཏེ་རྒྱ་ནག་གི་སྨན་པ་མཁས་པ་་་་
• 207 •



ཞིག་གིས་བརྩམས་པ་ཡིན་ཡང་འགྱུར་ཤིན་ཏུ་མ་ལེགས་པས་ནོངས་ཤིང་།
གཞན་རྣམས་ནི་སྔ་ཕྱི་ཅི་རིགས་པར་བོད་དུ་བརྩམས་པ་འབའ་ཞིག་ཏུ་སྣང་ངོ༌། །
སློབ་དཔོན་གྱིས་མཛད་པ་གོང་དུ་སྨོས་པ་རྣམས་ནི་རྣ་བས་ཀྱང་མ་ཐོས་པ་་་་་
འདུག་ལ་རང་བཟོ་བཏགས་པའི་གཞུང་དག་ལ་ཡིད་གཏོད་པར་བྱེད་པ་ནི་་་་
བསིལ་བའི་ལྗོངས་ན་གནས་པའི་སྨན་པ་རྣམས་ཀྱི་ལུགས་སུ་སྣང་བས་ད་དུང་
ཀྱང་བཟློག་པར་དཀའོ། །དེ་བཞིན་དུ་འཚོ་བྱེད་གཞོན་ནུས་གསོས་དང་སློབ་་་
དཔོན་གྱི་བར་ལ་ལོ་བཞི་བརྒྱ་ལོང་ཅིང་འཚོ་བྱེད་ཀྱི་ཚེའི་རིག་འཛིན་བརྙེས་སུ་
ཆུག་ཀྱང་སློབ་དཔོན་གྱི་ལོ་རྒྱུས་རྣམས་ན་མཇལ་ཚུལ་ཅུང་ཟད་འོང་རིགས་པ་
ལ་ཟུར་ཙམ་ཡང་མི་སྣང་ཞིང་སྦྱོར་བ་བརྒྱ་པར་ཡང་། རིང་དུ་གྲགས་པའི་གསོ་
དཔྱད་ཀྱི། །མཐའ་ཡས་རྒྱུད་ཀྱི་གཅེས་པ་བླངས། །ཞེས་པས་དྲང་སྲོང་གི་རྒྱུད་་་་
རྣམས་ལ་བརྟེན་པར་བཤད་ཀྱིས་འཚོ་བྱེད་ལས་བརྒྱུད་པར་མ་བཤད་པའི་ཕྱིར་
རོ། །དེའི་སློབ་མ་སློབ་དཔོན་དཔའ་བོ་ནི། འཇམ་དཔལ་རྩ་རྒྱུད་དུ། དགེ་སློང་
མང་དུ་ཐོས་པ་ནི། །དེའི་ཚེ་ན་འབྱུང་འགྱུར་བ། །མ་ཁོལ་ཞེས་ཀྱང་བྱ་བ་དེ། །ང་
ཉིད་ཀྱི་ནི་བསྟོད་བྱེད་པ། །ཇི་ལྟར་ཡོན་ཏན་བཟང་པོ་ནི། །ཇི་ལྟར་བཞིན་དུ་་་
བརྗོད་པར་འགྱུར། །ཀུན་ནས་སེམས་ནི་རབ་དང་ཞིང་། །སངས་རྒྱས་རྣམས་ཀྱི་
བསྟན་ལ་དད། །སྒྲུབ་དཀའ་སྔགས་ནི་རབ་གྲུབ་ཅིང་། །འཇམ་དཔལ་དབྱངས་
ཀྱི་དེ་བཞིན་ནོ། །ཡོན་ཏན་ལྡན་ཞིང་ཚུལ་ཁྲིམས་ལྡན། །མང་དུ་ཐོས་ཤིང་ཆོས་
ཀྱང་སྨྲ། །ཞེས་དང་། ཉམས་དགའ་གྲོང་ཁྱེར་རྒྱལ་པོའི་ཁབ། །འོད་མའི་ཚལ་གྱི་
ས་སྟེང་དུ། །སློབ་མའི་ཚོགས་དང་ལྷན་ཅིག་ཏུ། །ཇི་ལྟར་བདེ་བར་ང་བཞུགས་
• 208 •



ཚེ། །དེར་ནི་བྱ་རོག་གཅིག་ཡོད་པས། །ང་ལ་སེམས་ནི་དང་བྱས་ནས། ལུས་ཞིག་
ནས་ནི་མཐོ་རིས་སོང་། །ལྷ་རྣམས་ལས་ནི་ཤི་འཕོས་ནས། །མི་ཡི་ནང་དུ་སྐྱེས་་
ནས་ཀྱང་། །ང་ཡི་བསྟན་ལ་རབ་ཏུ་བྱུང་། །ཡོན་ཏན་ལྡན་ཞིང་ཚུལ་ཁྲིམས་ལྡན།།
མང་དུ་ཐོས་ཤིང་ཆོས་ཀྱང་སྨྲ། །མ་ཁོལ་ཞེས་བྱའི་བརྟུལ་ཞུགས་ཅན། །དེ་ནི་དེ་
ཚེ་འབྱུང་བར་འགྱུར། །ང་ལ་ཇི་བཞིན་བསྟོད་པས་མཆོད། །རྣམ་པ་སྣ་ཚོགས་དེ་
དག་གིས།།ལེགས་པར་དཔྱད་ལ་རབ་བྱེད་པའོ། །བློ་ལྡན་དེ་ནི་མཐར་གྱིས་ཀྱང་། །
ཐམས་ཅད་མཁྱེན་པ་བྱང་ཆུབ་ཐོབ། །ཅེས་པས་ལུང་བསྟན་པ་ལྟར་སློབ་དཔོན་
འདིའི་རྣམ་ཐར་ཅུང་ཟད་སྤྲོས་ནས་འཆད་པ་སྐབས་སུ་བབས་མོད་ནའང་་་་་་
མཁས་པ་དག་གིས་མཛད་པའི་ངེས་ཤེས་འདྲོངས་པ་ནི་མ་མཐོང་ལ་སྨན་པ་་་
རྣམས་ནི་ཅི་རིགས་པར་འཆད་པར་སྣང་སྟེ་གཡུ་ཐོག་རྒྱལ་ཚ་ལ་སོགས་པ་་་་་
འགའ་ཞིག་ནི་རྒྱ་གར་ལྷོ་ཕྱོགས་སུ་འཁྲུངས་པར་བཞེད་ཅིང་། ཆེ་རྗེ་ཞིག་པོ་་་
སོགས་ཕལ་ཆེར་ནི་རྒྱ་གར་ནུབ་ཕྱོགས་ཁ་ཆེའི་ཡུལ་དུ་འཁྲུངས་པར་འདོད་ལ།
ཡབ་ཀྱི་མཚན་ཡང་སྙིང་པོ་བསྡུས་པའི་རང་འགྲེལ་དུ་སིདྡྷ་གུ་ཧྱ་ཞེས་པ་སེང་གེ་
སྦས་པར་བསྒྱུར་ནས་སྨན་པའི་བདག་པོ་སེང་གེ་སྦས་པའི་བུ་ཕ་རྒོལ་ཞེས་བྱ་་་
བས་བརྩམས་པ་ལས་ཞེས་འབྱུང་ལ་དེའང་སིངྒཱའི་ཨི་ཡིག་ང་རོར་བསྒྱུར་བའམ་
ང་རོ་ཉིད་ཨེ་ཡིག་ཏུ་བསྒྱུར་བའི་མདོ་ཡོད་པའང་མ་བཀག་པས་དགེ་འདུན་དུ་
འགྱུར་ཏེ་གུ་ཧྥུ་ནི་གསང་བའམ་སྦས་པའི་དོན་དུ་མཐུན་པས་དགེ་འདུན་་་་་་་
གསང་བའམ་སེང་གེ་སྦས་པ་ཞེས་བྱ་བར་མཐུན་ཀྱང་ཁ་གཅིག་གིས་ཡབ་་་་་་
དཔལ་ཆེན་དགེ་བ་ཡིན་པར་འདོད་པ་དང་ལ་ལས་དཔལ་ཆེན་དགེ་བ་སློབ་་་
• 209 •



དཔོན་རང་གི་མཚན་གྱི་རྣམ་གྲངས་ཡིན་པར་འདོད་པ་སོགས་མི་མཐུན་པ་དུ་
མ་ཞིག་སྣང་ཞིང་ཁྱད་པར་སྐུ་བསྐྲུན་པའི་ཆོ་ག་སོགས་སློབ་དཔོན་ཀླུ་སྒྲུབ་དང་
སྨན་དཔྱད་བསླབ་པའི་རིག་པ་འཚོ་བྱེད་གཞོན་ནུས་གསོས་ལ་དཔེ་བྱས་ནས་་
རང་བཟོར་བཀོད་པ་དང་། སྐུ་ཚེ་སྔ་མའི་འཁྲུངས་རབས་སྨོན་ལམ་སོགས་་་་་
ལའང་ཁུངས་རྒྱུ་མཚན་དང་འབྲེལ་བ་མ་མཐོང་མོད་འོན་ཀྱང་རེ་ཞིག་གྲགས་་
ཚོད་དང་སྒོ་བསྟུན་པའི་རྣམ་ཐར་བཞིན་བརྗོད་ན་ཁ་ཆེའི་ཡུལ་ཀ་ནིཥ འི་ཕོ་་་
བྲང་དང་ཉེ་བར་བྲམ་ཟེའི་རིགས་ལས་ཡབ་དགེ་འདུན་གསང་བའི་སེང་གེ་་་་
སྦས་པ་དང་ཡུམ་བདེ་ལྡན་མའམ་ར༑ ་སིདྡྷཱ ཞེས་བྱ་བའི་སྲས་སུ་ངོ་མཚར་བའི་
ལྟས་དུ་མ་དང་བཅས་ནས་འཁྲུངས་པ་ལས་བྲམ་ཟེ་མཚན་མཁན་གྱིས། མཛེས་
ཤིང་སྨན་གྱི་བུམ་པ་ཐོགས། །དགའ་བའི་ཚུལ་གྱིས་ལྟ་བྱེད་ཅིང་། །དྲི་ཞིམ་་་་
མདངས་དང་ལྡན་གྱུར་པས། །ཟུག་རྔུ་སེལ་བྱེད་རྒྱལ་གྱུར་ཅིག །ཅེས་བརྗོད་་་་
ནས་མིང་བདུད་རྩིའི་བུམ་པ་ཅན་ནམ་དཔལ་ཆེན་དགེ་བ་ཞེས་བྱ་བར་་་་་་་་་
བཏགས་སོ། ཞེས་གྲགས་སོ། །དེ་ནས་བསྐྱེད་བསྲིངས་ཏེ་རིང་པོར་མ་ཐོགས་་་་
པར་བྲམ་ཟེའི་ཆོས་ལུགས་རིག་བྱེད་བཞི་དང་། རིག་བྱེད་ཀྱི་ཡན་ལག་བཞི་དང་
ཉེ་བའི་ཡན་ལག་བཞི་དང་། ལས་དྲུག་སོགས་ལ་ཡོངས་སུ་བྱང་བ་ལས་མ་ཏི་ཙི་
ཏྲ་སྟེ་བློ་གྲོས་བཀྲ་བ་ཞེས་པ་དང་སྐད་སྙན་པས་རྟ་དབྱངས་དང་ཕ་མ་ལ་གུས་
པས་ཕ་ཁོལ་མ་ཁོལ་དང་གཞན་ཡང་། དེད་དཔོན་ཀུན་སྐྱོབ་ནོར་གྱི་བདག །ཀ་
ཎིཥ ་ནི་དམག་གི་བདག །མཛེས་མ་འོད་ལྡན་ཚལ་གྱི་བདག །དཔལ་ལྡན་ཕ་་་
ཁོལ་སྨན་གྱི་བདག །ཅེས་བྱ་བར་གྲགས་སོ། །དེའི་ཚེ་ཡུམ་སངས་རྒྱས་ཀྱི་བསྟན་
• 210 •
\d)



པ་ལ་གུས་པས་ནན་གྱིས་བསྐུལ་ཡང་མ་ཉན་པར་རྟག་པར་སྨྲ་བའི་གྲུབ་པའི་་་
མཐའ་ལ་ནན་གྱིས་སྦྱངས་པས་མཁས་པར་གྱུར་པ་ལས་མ་ཁོལ་ཞེས་ཟེར་ལ་་་
སླར་གྷ འི་སིང་ཤྭ་ར་ཞེས་པའི་དྲུང་དུ་ལྷ་དབང་ཕྱུག་ཆེན་པོ་བསྒྲུབས་པས་ཞག་
བདུན་ན་དངོས་སུ་མཐོང་ནས་ཕྱོགས་ལས་རྣམ་པར་རྒྱལ་བའི་དངོས་གྲུབ་ཏུ་་
མངལ་སྐྱེས་སུས་ཀྱང་མི་ཐུབ་པའི་མཆོག་དང་དེའི་ཡན་ལག་ཏུ་ཐོད་ལེ་ཀོར་་་་
དང་ནེ་ཙོ་པཎ་ཌི་ཏ་དང་བུད་མེད་གསུམ་བྱིན་ནས་མཐར་ནི་བདག་ཉིད་སྙིང་
ལ་འཇུག་པར་ཁས་བླངས་སོ། །དེ་ནས་རིམ་གྱི་རྒྱ་གར་ནུབ་ཕྱོགས་ན་གནས་་་་
པའི་སངས་རྒྱས་ཀྱི་བསྟན་པ་ཐམས་ཅད་མིང་གི་ལྷག་མ་ཙམ་དུ་བྱས་པ་ལས་་་
ནག་པོ་ཐུབ་རྒྱལ་དུ་གྲགས་སོ། །དེ་ནས་མའི་མདུན་དུ་སོང་སྟེ་ལོ་རྒྱུས་བརྗོད་་་
པས་མ་ན་རེ་ཁྱོད་ཀྱིས་མཐོང་བའི་སངས་རྒྱས་ཀྱི་བསྟན་པ་དེ་ནི་ཡུལ་མཐའ་་་
འཁོབ་ཏུ་གནས་པ་ཆུའི་ཐིགས་པ་ཙམ་དུ་ཟད་ཀྱིས། བསྟན་པ་དངོས་གཞི་རྒྱུ་་
མཚོ་ལྟ་བུ་ནི་ཡུལ་དབུས་ན་ཡོད་པའོ་ཞེས་ཟེར་བ་ལ་མ་རངས་ཏེ་སོང་སོང་བ་
ལས། རིང་མོ་ཞིག་གིས་བགྲོད་ནས་ལམ་ཞིག་ཏུ་བུད་མེད་གཅིག་དང་ཕྲད་དེ།
ན་ལེན་དྲར་འགྲོ་བའི་ལམ་དྲིས་པས་དེ་ན་རེ་བི་ནཱ་ལེཎྜ ཟེར་མི་ཤེས་པ་མཐའ་
ཁོབ་པའི་མིར་འདུག་ཟེར་བས་ཅུང་ཟད་ཁུ་འཕྲིག་ཏུ་གྱུར་ཏོ། །དེ་ནས་ནཱ་ལེནྡྲ
ར་ཕྱིན་ཏེ་ལུང་དང་རིགས་པ་དུ་མའི་སྒོ་ནས་རྩོད་པ་བྱས་པ་ལ་རྒོལ་བར་ནུས་
པ་སུ་ཡང་མ་བྱུང་ནས་དེར་ཐུབ་རྒྱལ་ནག་པོས་ད་ནི་ཞག་བདུན་ན་རྒོལ་ཕྱིར་་
རྒོལ་དཔང་པོ་དང་བཅས་ཏེ་རྩོད་ནས་སུ་རྒྱལ་བའི་རྗེས་སུ་འཇུག་པར་བྱའོ། །
ཞེས་ཟེར་བ་ལས་དེར་གནས་པའི་ནང་པའི་པཎ་ཌི་ཏ་རྣམས་བགྲོས་ཀྱང་ཁས་
• 211 •



ལེན་པ་མ་བྱུང་བའི་ཚེ་དེའི་ནུབ་མོ་པཎ་ཌི་ཏ་གཅིག་གི་རྨི་ལམ་ན་མུ་སྟེགས་ཀྱི་
སྟོན་པ་འདི་ཉིད་གཞན་མ་སུས་ཀྱང་ཐུབ་པ་མེད་པས་ལྷོ་ཕྱོགས་དཔལ་གྱི་རི་ན་
སློབ་དཔོན་ཀླུ་སྒྲུབ་ཡབ་སྲས་བཞུགས་པ་ལ་སྦྲོན་ཅིག་བྱ་བ་བྱུང་ནས་དེར་རྫུ་་་
འཕྲུལ་མེད་པ་རྣམས་ཀྱིས་བགྲོད་མི་ནུས་པ་ལ་དཀོན་མཆོག་དང་ཆོས་སྐྱོང་ལ་
གསོལ་བ་བཏབ་ཅིང་། བསྐུར་བར་དཀའ་བའི་ཁུར་གྱིས་ལུས་དུབ་ཁྱུ་མཆོག་་་་
རྣམས་ཀྱང་ཁྱོད་ལ་གསོལ་འདེབས་ན། །ཀྱེ་མ་རྨ་མེད་ཉིད་དུ་རོལ་པ་འབའ་་་
ཞིག་གིས་ནི་རྭ་ཡིས་འཁྲུས་བྱེད་དམ། །ཁྱོད་ལས་ནུས་ལྡན་གཞན་མེད་འཁོར་ལོ་
བྱིང་བ་ཅན་གྱི་ཤིང་རྟ་མྱུར་དུ་དྲོངས། །ཅི་ཀོ་ལྷའམ་ཡུན་རིངས་ནས་ཀྱང་འདི་
ནི་ཁྱོད་ཀྱི་ཁུར་ཡིན་ཕྲག་པར་ལོང་། །ཞེས་བསྐུལ་བས་ཆོས་སྐྱོང་གི་སྤྲུལ་པའི་བྱ་
རོག་གཅིག་བྱུང་པ་ལ་ཚིག་དེ་ཉིད་བྲིས་ནས་ཀྱང་མགྲིན་པ་ལ་བཏགས་ཏེ་་་་
བཏང་ངོ༌། །དེས་སློབ་དཔོན་ཀླུ་སྒྲུབ་ཡབ་སྲས་ཀྱི་དྲུང་དུ་སླེབས་ནས་ཡིག་གེ་ལ་
གཟིགས་ནས་བགྲོས་སོ། །དེའི་ཚེ་ཡབ་སྲས་གཉིས་པོས་ལ་ཉེ་བརྟག་པའི་ཕྱིར་་
དུ་སློབ་དཔོན་གྱིས་ནང་པ་དང་ཨཱརྱ་དེ་བས་ཕྱི་རོལ་པའི་གྲུབ་མཐའ་བཟུང་་་་
ནས་རྩོད་པས་སློབ་དཔོན་རྒྱལ་ཞིང་སླར་སློབ་དཔོན་གྱིས་ཕྱི་རོལ་པ་དང་ཨཱརྱ་
དེ་བས་ནང་པའི་གྲུབ་མཐའ་བཟུང་ནས་རྩོད་པས་ཨཱརྱ་དེ་བ་རྒྱལ་མོད་ཀྱི་ཎྜི།
འོན་ཀྱང་སློབ་དཔོན་ཉིད་ཕྱི་རོལ་པའི་གྲུབ་མཐའ་ལ་ཤིན་ཏུ་འདྲིས་པས་དད་
པ་ལོག་སྟེ་མཆིལ་ལྷམ་རྒྱབ་པས་སློབ་དཔོན་གྱི་སྤྱན་ལ་ཕོག་ཅིང་། དེ་མ་ཐག་་་
འགྱོད་དེ་བཤགས་ནས་ཆད་པ་བཅད་དུ་གསོལ་བ་ན་དེའི་དུས་ན་ཁྱོད་ཀྱིས་་་་
བདག་ཕྱི་རོལ་པར་མཐོང་བ་ཡིན་པས་ཉེས་པ་ཆེར་མེད་མོད། དེ་ལྟ་ནའང་་་་་
• 212 •



ལམ་དུ་སློང་བ་པོ་བྱུང་ན་གང་ལའང་མ་ཆགས་པར་བྱིན་ཅིག་ཅེས་བསྒོས་ནས་
བཏང་ངོ༌། །དེ་ནས་ཨཱརྱ་དེ་བས་ཡོངས་པའི་ལམ་དུ་སའི་ལྷ་མོས་བྲམ་ཟེར་་་་་
བརྫུས་ནས་སྤྱན་སློང་པ་ལ་ཡ་གཅིག་བྱིན་ནས་རིང་པོར་མ་ཐོགས་པ་ལ་ནཱ་ལེན་
དྲར་བྱོན་ཏོ། །དེའི་ཚེ་རྟ་དབྱངས་མཚུན་གཏོར་བྱེད་པའི་སར་ཅི་བྱེད་དྲིས་པས།
སྔར་ཤི་བའི་ཕ་མེས་རྣམས་ལ་སྟེར་ཟེར་ང་ཡང་ལྷོ་ཕྱོགས་དཔལ་གྱི་རི་ན་མེ་་་་
ཏོག་གི་ལྡུམ་ར་སྐམ་ཡོད་པས་དེའི་ཆེད་དུ་ཆུ་གཏོར་དགོས་གསུངས་ནས་ཆུ་་་
གཏོར་བས་དཔལ་གྱི་རི་ལ་འདི་ནས་གཏོར་བས་ཅི་ལ་ཕན་ཟེར་བ་ལ་འོ་ན་ཕ་
མེས་སྔར་ཤི་བ་ལ་ཆུ་ད་ལྟ་གཏོར་བས་ཅི་ཞིག་བྱ་ཞེས་པས་ལན་མེད་པར་གྱུར།
ཡང་ཁྲུས་བྱེད་པའི་ཚེ་བུམ་པ་མི་གཙང་བས་བཀང་ནས་ཕྱི་བཀྲུས་པས་ཁོ་ན་རེ་
མི་གཙང་བ་ནང་དུ་ཡོད་པ་ལ་ཕྱི་བཀྲུས་པས་ཅི་ལ་ཕན་ཟེར་དེ་ལྟ་ན་སྡིག་པ་་་
སེམས་ལ་ཆགས་པ་ལ་ལུས་བཀྲུས་པས་ཅི་ལ་ཕན་སྨྲས་པས་སྤོབས་པ་མེད་པར་
གྱུར་ཏོ། །དེ་བཞིན་དུ་མགོ་ལྕམ་དང་པོ་གང་ནས་བྱུང་ཟེར་བ་ལ་སྐྱེ་ནས་བྱུང་་
ངོ་ཞེས་པ་དང་། ཐེམ་པ་ལ་ཞེན་ནས་ཕྱི་ནང་གང་ན་འདུག་ཅེས་དང་བྱིའུ་་་་
ཆངས་པར་བཟུང་ནས་ཤིའམ་གསོན་ཞེས་འདྲི་བ་ལ་རྐྱེན་ལ་ལྟོས་པ་དང་་་་་་་
བཅས་པའོ། །ཞེས་སྨྲས་པས་རྩོད་པའི་ཟླར་ཤེས་ནས་ཉི་མ་གསུམ་ན་རྩོད་པའི་
དུས་བཏབ་བོ། །དེའི་དུས་ན་སྔ་རྒོལ་རྟ་དབྱངས་མུ་སྟེགས་ཀྱི་པཎ་ཌི་ཏ་འབུམ་
ཕྲག་དུ་མ་གཡས་གྲལ་དང་ཕྱི་རྒོལ་ཨཱརྱ་དེ་བ་ནང་པའི་པཎ་ཌི་ཏ་འབུམ་ཕྲག་་
དུ་མ་གཡོན་གྲལ་དང་གུང་ལ་རྒྱལ་ཕམ་ཤན་འབྱེད་པའི་དཔང་པོ་དང་རྩོད་པ་
མཐར་དབྱུང་བའི་དཔང་པོ་རྣམས་ཀྱི་གདན་བཤམས་པ་ན་ཨཱརྱ་དེ་བས་རྟ་་་་
• 213 •



དབྱངས་ཀྱི་ཁྲིའི་ཐད་ཀྱི་སྟེང་དུ་ལྷམ་ཀྲད་བཏགས། སྣུམ་དང་བྱི་ལ་དང་བོང་་་
བུའི་ཕོ་རྟགས་རྣམས་སྟ་གོན་བྱས་ནས་རིམ་པས་འཁོད་དེ་རྩོད་པ་ལ་ཞུགས་སོ།།
དེའི་ཚེ་ལུང་དང་རིགས་པ་དུ་མས་སྤོབས་པ་དང་བྲལ་བར་བྱས་མོད་ཀྱི་དེ་ལྟ་
ནའང་སྲིང་མོ་པཎྜི་ཏས་རྩོད་པ་ལ་བོང་བུའི་ཕོ་རྟགས་བསྟན་པས་སྐྱེངས་ཏེ་་
བྲོས་སོ། །ཡང་ཐོད་ལེ་ཀོར་བཏང་སྟེ་དཔེ་ཕྱིན་པའི་རྗེས་སུ་སྣུམ་བླུག་པས་ཡི་གེ་
མ་བྱུང་ངོ༌། །ཡང་ནེ་ཙོ་པཎྜི ་ཏས་སྨྲ་བར་རྩོམ་པ་ན་བྱི་ལ་བཏང་སྟེ་བསད་དོ། །
དེ་ལ་སྲོག་གཅོད་པ་དང་སངས་རྒྱས་པར་ཁས་ཆེ་བ་འགལ་ལོ་ཞེས་ཟེར་བ་ལ་་
དེའི་སྡིག་པ་ནི་སློབ་དཔོན་གྱིས་སྦྱོང་བར་མཛད་དོ་བྱས་པས་ཁྱོད་ཀྱི་སྡིག་པ་་་
བྱས་པ་སློབ་དཔོན་གྱི་ཇི་ལྟར་འབྱོངས་ཟེར། དེ་ལྟ་ན་ནེ་ཙོ་བྱི་ལས་བསད་པ་་་
བདག་ལ་ཇི་ལྟར་སྡིག་བྱས་པས་སྤོབས་པ་མེད་པར་གྱུར་ཏེ་དེའི་ཚེ་དབང་ཕྱུག་
ཉིད་སྙིང་ལ་ཅིའི་ཕྱིར་མི་འཇུག་སྙམ་པ་ལ་ལྷམ་ཀྲད་ཀྱི་མི་གཙང་བས་ཞུགས་མ་
ནུས་པ་ན་ད་ནི་ལྷས་ཀྱང་བསླུས་སོ་སྙམ་ནས་འབྲོས་པར་བརྩམས་ཀྱང་འབྲོས་
པར་མ་ནུས་ནས་དྲི་གཙང་ཁང་དུ་བཅུག་གོ། །དེ་ནས་དཔང་པོས་སངས་རྒྱས་
པ་ལ་ཞུགས་ཅིག་ཅེས་བསྒོས་པས་དེ་བས་ཤི་བ་མཆོག་གོ་སྙམ་སྟེ་གླེགས་བམ་གྱི་
གླེགས་ཐག་སྐེ་ལ་བཏགས་ནས་ལྕེབས་པར་བརྩམས་པའི་ཚེ་ཡི་གེ་ལ་བལྟ་བའི་
བློ་སྐྱེས་ནས་བལྟས་པའི་ཐོག་མ་ཉིད་དུ་འཇམ་དཔལ་རྩ་བའི་རྒྱུད་ལས་ཕ་ཁོལ་
ཉིད་ལུང་བསྟན་པའི་ཚིག་མཐོང་སྟེ་རིམ་གྱི་བལྟས་པ་ལས་ངེས་པ་རྙེད་ཅིང་་་་
བག་ཆགས་སད་ནས་སངས་རྒྱས་ཀྱི་བསྟན་པ་ལ་འཇུག་པར་ཁས་བླངས་པ་་་་
ལས་སློབ་དཔོན་ཨཱརྱ་དེ་བ་ཉིད་ཀྱིས་རབ་ཏུ་བྱུང་ནས་མཚན་དཀོན་མཆོག་་་་
• 214 •



འབངས་སུ་བཏགས་སོ། །དེ་ནས་རིམ་གྱིས་རྒྱལ་བའི་བསྟན་པ་མཐའ་དག་་་་་
ཐུགས་སུ་བྱོན་ནས་སྔར་དཀོན་མཆོག་གསུམ་དང་རྒྱུ་འབྲས་ཀྱི་རྣམ་བཞག་ལ་་
བསྐུར་བ་བཏབ་པའི་སྡིག་པ་སྦྱང་བའི་སླད་དུ་བསྟན་བཅོས་ཇི་སྙེད་ཅིག་རྩོམ་
པར་མཛད་དོ། །དེའང་སངས་རྒྱས་ལ་བསྐུར་པ་བཏབ་པའི་སྡིག་བཤགས་སུ་་་
བསྟོད་པ་བརྒྱ་ལྔ་བཅུ་པ་སོགས་བསྟོད་པའི་སྐོར་དང་སྐྱེས་པ་རབས་ཀྱི་རྒྱུད་ལ་
སོགས་པ་རྣམས་དང་ཆོས་ལ་བསྐུར་པ་བཏབ་པའི་སྡིག་བཤགས་སུ་ཆོས་ཀྱི་སྐུ་
ལ་བསྟོད་པ་དང་མཆོད་རྟེན་བརྒྱད་ཀྱི་བསྟོད་པ་སོགས་དང་དགེ་འདུན་ལ་་་་་
བསྐུར་པ་བཏབ་པའི་སྡིག་བཤགས་སུ་བླ་མ་ལྔ་བཅུ་པ་དང་རྩ་ལྟུང་གི་རྣམ་་་་་
བཤད་སོགས་དང་ལས་རྒྱུ་འབྲས་ལ་བསྐུར་པ་བཏབ་པའི་སྡིག་བཤགས་སུ་སྨན་
དཔྱད་ཀྱི་བསྟན་བཅོས་རྣམས་མཛད་པ་ལས་དེ་དག་ཀྱང་གང་ཞེ་ན་ཡན་ལག་
བརྒྱད་པ་ཆེན་པོ། ཡན་ལག་བརྒྱད་པ་ལ་འཇུག་པ། ཡན་ལག་བརྒྱད་པའི་སྙིང་
པོ་བསྡུས་པ། ཡན་ལག་བརྒྱད་པ་བསྡུས་པ་སྟེ་བཞི་མཛད་པར་གྲགས་སོ། །ཡང་
ན་ལུས་ཀྱི་ཉེས་པ་སྦྱང་བའི་ཕྱིར་སྨན་དཔྱད་ཀྱི་བསྟན་བཅོས་རྣམས་དང་ངག་
གི་ཉེས་པ་སྦྱང་བའི་ཕྱིར་སྐྱེས་རབས་དང་ཡིད་ཀྱི་ཉེས་པ་སྦྱང་བའི་ཕྱིར་རྩ་ལྟུང་
སོགས་མཛད་ཅིང་གཞན་ཡང་མདོ་རྒྱུད་གཙོ་བོར་གྱུར་པའི་རིག་གནས་ལྔ་ཆར་
ལ་བསྟན་བཅོས་མང་དུ་མཛད་ལ་དེའི་ནང་ནས་ཡན་ལག་བརྒྱད་པའི་སྙིང་པོ་
བསྡུས་པ་རྩོམ་པའི་དུས་སུ། ས་གསུམ་དགེ་ལེགས་འགྱུར་བ་ཡི། །དགེ་བའི་ལྟས་
ནི་སྣ་ཚོགས་འབྱུང་། །ཞེས་གསུངས་པ་ལྟར། ས་འོག་ཀླུའི་ཡུལ་དུ་འོད་སྣ་་་་་
ཚོགས་ཀྱི་ཁུག་སྣ་སྤྲིན་དུ་ཆགས་པ་དེ་ལས་བདུད་རྩིའི་ཆར་འབབ་པ། ཤི་་་་་
• 215•
.



རྣམས་ལས་དུས་མིན་དུ་འབྲས་བུ་སྨིན་པ་གསུམ་ས་བླ་ལྷའི་ཡུལ་དུ་བ་དན་དང་
རྒྱལ་མཚན་གཡོ་བ། དེ་ལས་འོད་ཟེར་འཕྲོས་ཏེ་ཕྱོགས་ཀུན་ཁྱབ་པ་མེ་ཏོག་གི་
ཆར་འབབ་པ་གསུམ། ས་སྟེངས་མིའི་ཡུལ་དུ་ས་གཡོ་བ་ཨུཏྠ ་ལའི་ཆར་འབབ་
པ་དུག་གི་མེ་ཏོག་རྙིངས་པ། གསེར་གདུགས་རང་བཞིན་གྱིས་འཁོར་བ། དུང་
རྣམས་རང་སྐད་འབྱིན་པ། ཤིང་གི་བཅད་མཚམས་ནས་འོ་མ་དང་སྦྲང་རྩི་་་་
འབབ་པ། ལུས་འཕགས་ཀྱི་རྒྱལ་པོ་ནོར་འཛིན་དམུས་ལོང་ལས་མིག་བྱུང་བ།
ཡུལ་དབུས་འགྱུར་འཆང་གི་ཡམས་ནད་ཆད་པ། མུ་སྟེགས་ཀྱི་མཁན་པོ་རེ་ལ་་
པ་ཏྲ་ང་རྒྱལ་ཆག་ནས་ལྟོ་བ་ས་ལ་སྦྱར་བ། རྫ་རྔ་ལས་རིགས་སྔགས་ཀྱི་སྒྲ་་་་་
འབྱུང་བ། དཀོན་མཆོག་གི་རྟེན་རྣམས་མདངས་དང་ལྡན་པ། ནང་པའི་པཎྜི ་་
ཏ་རྣམས་ཀྱིས་ཤིས་པ་བརྗོད་པ་དེ་བཅུ་གཉིས་དང་བཅས་པས། དེ་ལྟར་ས་་་་
གསུམ་དུ་རྩོམ་པའི་རྣམ་འཕྲུལ་བཅོ་བརྒྱད་གསལ་བར་གྱུར་ཅིང་གཞུང་དེ་ལ་་
སློབ་དཔོན་རང་ཉིད་ཀྱིས་འགྲེལ་པ་དག་ཀྱང་མཛད་དོ། །དེ་ལྟ་བུའི་སློབ་་་་་
དཔོན་དེ་ལ་མཚན་གྱི་རྣམ་གྲངས་ཉི་ཤུ་རྩ་གཉིས་ཡོད་དེ། བདུད་རྩི་བུམ་པ། ཕ་
ཁོལ་མ་ཁོལ། མ་གོལ། དཔལ་ཆེན་དགེ་བ། རྟ་དབྱངས། དགའ་བྱེད། མ་ཏི་ཙི་ཏྲ།
ཨ་ཤོ་ཀ། ཐུབ་རྒྱལ་ནག་པོ་ཞེས་པ་དང་། ནང་པ་ལ་ཞུགས་ནས་དཀོན་མཆོག་་
འབངས། རབ་འབྱོར་བསྐྱངས། བྷ་བི་ལྷ། མར་མེ་མཛད། ངོ་བོ་གཉིས་མེད་པ་།
བཀོད་མ་འཛིན། བཙུན་པ་དཔའ་བོ་དགྲ་ལས་རྣམ་རྒྱལ། རྡོ་རྗེའི་མཚོན་ཆ། ལྷ་
གསུམ་པ། བྷ ་བ་བྷ་དྲ། གཞན་ལ་ཕན་པའི་དབྱངས་ཞེས་བྱ་བ་རྣམས་སོ། །ཁ་
ཅིག་སློབ་དཔོན་དཔའ་བོའི་དངོས་ཀྱི་སློབ་མ་བྲམ་ཟེ་ཟླ་བ་བདུད་རྩི་ཞེས་བྱ་བ་
• 216 •



ཡིན་ལ་དེས་བསྐུལ་བ་ལས་ཡན་ལག་བརྒྱད་པ་བསྡུས་པ་སོགས་མཛད་དོ་ཞེས་
གྲག་གོ། །ཁ་ཆེའི་པཎྜི་ཏ་ཟླ་བ་ལ་མངོན་པར་དགའ་བ་ནི་སློབ་དཔོན་དཔའ་་
བོའི་རིགས་བརྒྱུད་དུ་འཁྲུངས་ཤིང་དངོས་ཀྱི་སློབ་མར་གྲགས་པ་ཞིག་འདུག་་་
ནའང་ཁུངས་གསལ་པོ་མེད་ལ་སྒྲ་སྦྱོར་ངེས་པར། ཆགས་ལ་མངོན་པར་དགའ་
བའི་བུ། ཟླ་བ་མངོན་དགའ་ཞེས་བྱ་བས། ཞེས་པ་དང་ཟླ་ཟེར་དུ། བདག་གི་
མེས་པོར་གྱུར་པ་ནི། །དཔལ་ཆེན་དགེ་བ་ཞེས་གྲགས་ཡིན། །དེ་ནི་ད་ལྟའང་ས་
གསུམ་ན། །གྲགས་པ་དྲི་མེད་སྒྲོག་པར་བྱེད། །དེ་སྲས་ཆགས་ལ་མངོན་པར་་་་་
དགའ། །དེའི་བུ་ཟླ་བ་མངོན་དགའ་བདག །སློབ་དཔོན་བློ་གྲོས་ཆེན་པོ་ནི། །
རྒྱུད་ཤེས་དོན་ལྡན་མིང་བཏགས་པ། །དོན་དམ་ཞེས་བྱ་སྨན་པའི་མཆོག །ཁ་་་
ཆེའི་ཡུལ་དུ་སྐྱེས་པ་ཡིན། །ཞེས་བཤད་པས་སློབ་དཔོན་དཔའ་བོ་དཔལ་ཆེན་
དགེ་བ་ཡིན་དུ་ཆུག་ཀྱང་དངོས་སུ་མཇལ་བའི་སྒྲོས་མི་སྣང་ཞིང་ཁ་ཆེ་ཟླ་དགའ་
ཉིད་ཚེའི་རིག་བྱེད་རྒྱ་མཚོ་ཙམ་གྱི་ཕ་རོལ་སོན་པ་ཡིན་པས་སློབ་དཔོན་དཔའ་
བོ་རང་གིས་མཛད་པའི་ཡན་ལག་བརྒྱད་པ་ཆེན་པོ་དེ་ལ་འཇུག་པ་བསྡུས་པ་
རྣམས་དང་ཙ་ར་ཀ་འབུམ་སྡེ་སོགས་གཙོ་བོར་གྱུར་པའི་ལུང་རྣམས་ལ་བརྟེན་
ནས་དངོས་པོ་སྟོབས་ཞུགས་ཀྱི་རིགས་པའི་སྒྲུབ་བྱེད་ཀྱི་སྙིང་པོ་བསྡུས་པ་རྒྱས་
པར་འགྲེལ་བ་ལ་ཚིག་དོན་ཟླ་ཟེར་དང་དེའི་སྨན་མིང་ཟུར་དུ་བཀོལ་བ་ལ་ཚིག་
དོན་སྒྲ་སྦྱོར་ངེས་པ་སོགས་མཛད་མོད། དེས་བོད་དུ་བྱོན་པར་འདོད་པ་དང་་
བདུད་རྩི་སྙིང་པོ་མཛད་ཅེས་ཟེར་བ་ནི་གྱི་ན་ཙམ་དུ་སྣང་ངོ་། །དེ་ནས་ཡན་་་་་
ལག་བརྒྱད་པའི་བརྒྱུད་ཚུལ་ཡང་བྲང་ཏི་དཔལ་ལྡན་འཚོ་བྱེད་ཀྱི་སྙིང་པོ་་་་་་
• 217 •



བསྡུས་པའི་ཁོག་དབུབས་ལེགས་པར་སྣང་བའི་སྒྲོན་མར་སློབ་དཔོན་དཔའ་བོ།།
ཁ་ཆེ་ཟླ་དགའ། དགའ་བྱེད་དམ་པ། ཡུལ་ཅན་སྙིང་པོ། ཀུན་འཚོ་དམ་པ།
རིགས་རྒྱལ་གཞོན་ནུ། ངེས་པར་རྙེད་པ། རླུང་མཁྲིས་འཇོམས་པ། གསོ་བ་དག་
པ། འགྲོ་བའི་ཕ་རྒན། འཚོ་བྱེད་གྲུབ་པ། ངེས་པའི་མཐུ་ཅན། གཡོ་མེད་སྟོབས་
ལྡན། བྷུཛྫ་ཧ་ལ། ཚེ་བརྟན་ལྷ་བྱིན། ཐབས་ཀྱི་དགེ་བསྙེན། རྩེ་མུད་དད་མཆོག།།
དེས་ཛ་ནར་དྷ ་ན་ལ་ཞེས་བཀོད་ཅིང༌། རྒྱལ་མཚན་རྩེ་འབར་དུ་ནི་འཚོ་བྱེད་་
གྲུབ་པས་ཟླ་དགའ་ལ་ཐུག་པར་བཤད་ལ་མི་ཉག་ལ་སོགས་པ་ཁ་གཅིག་ནི་སློབ་
དཔོན་དཔའ་བོ་བྲམ་ཟེ་ཟླ་བ་བདུད་རྩི་དགའ་བྱེད་དམ་པ། གཟུགས་ཅན་དམ་
པ། ཀུན་འཚོ་དམ་པ། རིགས་རྒྱལ་གཞོན་ནུ། རིགས་དྲུག་རྒྱལ་པོ་ངེས་པ་རྙེད་
པ་རླུང་མཁྲིས་འཇོམས་པ། གསོ་བ་དག་པ་འཚོ་བྱེད་གྲུབ་པ་གཡོ་མེད་སྟོབས་་
ལྡན་སརྦ་དགེ་བསྙེན། བུདྡྷ་ས་ཧ། ཚེ་བརྟན་ལྷ་སྦྱིན་རྩེ་མུད་དད་མཆོག་ཛ་ནར་
དྷ ་ན་ཞེས་ཟེར་རོ། །དེ་ལྟར་ཡང་སྨྲས་པ། རིག་པའི་འབྱུང་གནས་འཕགས་ཡུལ་
སྨན་ལུང་དུ། དྲང་སྲོང་རྣམས་ཀྱི་ལེགས་པར་བརྗོད་པའི་ཚུལ། ཅུང་ཟད་་་་་་
བཀོད་དེའང་མཁས་པའི་གཏན་ཚིགས་སུ། བློ་གྲོས་གསལ་ལྡན་རྣམས་ཀྱིས་་་་
གཉེར་བའི་རིགས། ཞེས་བརྗོད་དོ། །གང་དག་བྱང་ཆུབ་སེམས་དཔའི་སྤྱད་པ་
སྤྱོད་པར་འདོད་པའི་སྨན་པ་རྣམས་ཀྱིས་མི་ཤེས་སུ་མི་རུང་བའི་ཕྱི་ནང་གཞན་
གསུམ་གྱི་རྣམ་གཞག་ཤེས་བྱ་སྤྱིའི་ཁོག་དབུབ་པ་དྲང་སྲོང་ཀུན་དུ་དགའ་བའི་
ཟློས་གར་ཞེས་བྱ་བ་ཡུལ་མཐའ་འཁོབ་ལ་ཐོག་ཟུར་མཁར་དུ་བྱུང་བའི་སྨན་པ་
ལེགས་བཤད་འཚོལ་གྱིས་ཉེ་བར་བཀོད་པ་ལས་གསོ་བ་རིག་པ་འཕགས་པའི་་
• 218 •



ཡུལ་དུ་ཇི་ལྟར་དར་བའི་ཚུལ་རགས་པར་བཀོད་པའི་སྐབས་ཏེ་ལྔ་པའོ། །
གསུམ་པ་དེ་ལས་ཕྱོགས་གཞན་དུ་འཕེལ་ཚུལ་ལ་གཉིས་ཏེ་རྒྱ་ནག་ཏུ་་་་
འཕེལ་ཚུལ་དང་བོད་དུ་འཕེལ་ཚུལ་ལོ། །དང་པོ་ནི། །འཇམ་དཔལ་རྩ་རྒྱུད་དུ་
རྒྱ་དང་རྒྱ་ནག་ཆེ་ཉིད་དུ། །འཇམ་དཔལ་དབྱངས་ནི་རབ་ཏུ་གྲུབ། །དེ་ཡི་ཡུལ་
དུ་འཇམ་དཔལ་དབྱངས། །ཁྱེའུ་གཞོན་ནུའི་ཚུལ་གྱི་ནི། །མངོན་སུམ་ཉིད་དུ་རྒྱུ་
བར་བྱེད། །ཅེས་གསུངས་པ་ལྟར། འཇམ་དཔལ་དབྱངས་ཀྱིས་བྱིན་གྱིས་རླབས་
པའི་རྒྱ་ནག་གི་ཡུལ་དེར། ཅེའུ་ཞེས་པའི་རིགས་ལས་རྒྱལ་པོ་སུམ་ཅུ་རྩ་དྲུག་་་་
བྱུང་བའི་བཞི་པ་ཅེའུ་ཝང་གི་དུས་སུ་རྒྱལ་ཁམས་གསལ་བར་བྱེད་པའི་འོད་་་་
ཟེར་ཆེན་པོ་ཞིག་བྱུང་བར་སྤོར་ཐང་གི་རྩིས་ལ་བརྟག་ཏུ་བཅུག་པས་ནུབ་
ཕྱོགས་ཀྱི་ཡུལ་དུ་གསེར་གྱི་ཁྱེའུ་ཞིག་སྐྱེས་པའི་ལྟས་ཡིན་ནོ། །འདི་ནས་ལོ་འདི་
ཙམ་དང་ཟླ་བ་འདི་ཙམ་ན་དེའི་ཆོས་འབྱུང་ངོ་ཞེས་ཟེར་བ་རྡོ་རིང་ལ་བརྐོས་་
ནས་བཞག་གོ། །དེ་ཤིང་ཕོ་སྟག་གི་ལོ་ཟླ་བ་བཞི་པའི་ཚེས་བརྒྱད་ཡིན་ཟེར།
དེའི་དུས་ཀྱི་འོད་དེ་ནི་སངས་རྒྱས་འཁྲུངས་པའི་ངོ་མཚར་གྱི་ལྟས་ཡིན་ལ་དེ་་་
ནས་རྒྱལ་རབས་བཅུ་བདུན་པ་ཧན་མིན་ཏེ་ཞེས་བྱ་བའི་རིང་ལ་ཛུ་ཧ་ལ་ཟེར་་
བའི་པཎྜི་ཏ་བདེན་པ་མཐོང་བ་གཅིག་བྱུང་ནས་ཐེག་ཆུང་གི་ཆོས་མང་དུ་་་་
བསྒྱུར། ཧོ་ནི་ཧུར་པའི་མིའི་སའི་ལྷ་ཁང་བཞེངས། དེའི་དུས་སུ་སྔར་གྱི་ལོ་རྒྱུས་
ལ་བརྟེན་ནས་རྡོ་རིངས་ཀྱི་ཡི་གེ་བལྟས་པས་ལོ་བཞི་མ་འགྲིག་གོ། །རྒྱ་ནག་་་་
ལུགས་ཀྱི་རྩིས་དང་སྨན་དཔྱད་ནི་འཇམ་དཔལ་གྱི་དངོས་སུ་གསུངས་པ་་་་་་
ཡིན་ཀྱང་དེས་བྱིན་གྱིས་བརླབས་པའི་རྒྱལ་པོ་དང་བློན་པོ་དང་ཧ་ཤང་དང་།
• 219 •



ནེ་ཙོ་ལ་སོགས་པས་གསུངས་པ་ཡིན་ལ་སོ་མ་ར་ཛ་དང་རྩིས་གཞུང་ལྟ་བུ་་་་་་
དངོས་སུ་གསུངས་པ་ལྟར་བཀོད་པ་དག་ཀྱང་བཀོད་པ་ཙམ་དུ་ཟད་དོ། །དེས་
ན་སངས་རྒྱས་མ་འཁྲུངས་གོང་གི་ཅེའུ་ཐོག་མའི་དུས་ནས་ཡོད་པར་མངོན་་་་་
ཞིང་དེའི་རྗེས་སུའང་དེ་འདྲའི་བསྟན་བཅོས་མཛད་པ་པོ་མང་དུ་བྱུང་བ་ཡིན་
ནོ། །སྔར་བཅོམ་ལྡན་འདས་ལྷ་ཡུལ་དུ་ཡུམ་ལ་ཆོས་སྟོན་པར་གཤེགས་པའི་་་་
སྐབས་སུ་རྒྱལ་པོ་ཨུ་ཏྲ་ཡ་ན་ཡིད་སྐྱོ་ནས་གོ་རཱི་ལ་སངས་རྒྱས་ཀྱི་སྐུ་ཞིག་་་་་་
བཞེངས་པ་སླར་ལྷ་ཡུལ་ནས་བབས་པའི་ཚེ་ཕྱག་གི་དབུ་ལ་རེག་སྟེ། ང་མྱ་ངན་
ལས་འདས་ནས་ལོ་སྟོང་ལོན་པའི་ཚེ་འདིས་རྒྱ་ནག་གི་ཡུལ་དུ་སེམས་ཅན་གྱི་
དོན་བྱེད་པར་འགྱུར་རོ། །ཞེས་ལུང་བསྟན་པ་ལྟར་སྐུ་དེ་རྒྱ་གར་དང་ལྗང་ཡུལ་
གྱི་བར་ན་ཡུལ་གྲུ་ཆུང་ངུ་ཡོད་པ་ན་བཞུགས་པ་པི་ཅིང་རྒྱལ་པོའི་དུས་སུ་ལེན་
པར་བཏང་བས་ཙན་དན་གྱི་ཇོ་བོ། སངས་རྒྱས་ཀྱི་རིང་བསྲེལ། ཀུ་མ་ར་ཤི་ཞེས་
པའི་པཎྜི ་ཏ་དང་བཅས་པ་སྤྱན་དྲངས་ནས་བསྟན་པ་དར་བར་བྱས། དེ་ནས་
ཐང་གི་རྒྱལ་པོ་རྣམས་ཀྱི་ཐོག་མ་ཐང་ཀའུ་ཛུ་ཞེས་པས་རྒྱལ་ས་འཕྲོགས་ནས་་་
དེའི་སྲས་ཐང་ཐའི་ཛུང་ཞེས་བྱ་བས་བི་ཏུ་ས་ལ་ཆོས་གསན་པ། འཕགས་པའི་
གནས་བརྟན་བཅུ་དྲུག་ཁྱད་པར་གནས་ལ་སྤྱན་འདྲེན་པ། ལྷའི་དབང་པོ་བརྒྱ་
བྱིན་ལ་བདུད་རྩིའི་སྐྱེས་ལེན་པ་སྟེ་ངོ་མཚར་བའི་མཛད་པ་གསུམ་བསྟན། སློབ་
དཔོན་དབྱེག་གཉེན་གྱི་སློབ་མ་ཐང་ཐ་ཚང་ཞེས་པའི་ལོ་ཙཱ་བ་ལ་བརྟེན་ནས་་་
དམ་པའི་ཆོས་མང་དུ་བསྒྱུར། བུ་མོ་འུན་ཤིང་ཀོང་ཇོ་བོད་རྒྱལ་པོའི་བཙུན་མོ་
ལ་བྱིན་པ་སོགས་ལུགས་གཉིས་ཀྱི་སྒོ་ནས་རྒྱལ་ཁམས་བདེ་བ་ལ་བཀོད་པ་ཡིན་
• 220 •



ནོ། །དེ་བཞིན་དུ་ཧོར་གྱི་རྒྱལ་པོ་ཇིང་གིར་ནས་བཟུང་སྟེ་ཐོ་ཁན་ཐེ་མུར་གྱི་་་་
བར་དང་ཏའི་མིང་ནས་གཟུང་སྟེ་དེང་སང་གི་བར་དུ་བྱོན་པའི་རྒྱལ་པོ་རྣམས་
ཀྱིས་ཀྱང་དཔལ་ལྡན་ས་སྐྱ་པའི་ཞལ་ངོ་ན་རིམ་དང་རྒྱལ་དབང་ཀརྨ་པའི་སྐུ་སྐྱེ་
རིམ་པ་བཞིན་སྤྱན་དྲངས་ཏེ་དཀོན་མཆོག་གསུམ་གུས་པས་མཆོད་ཅིང་རིམ་་་
གྲོར་མཛད་ལ་སྨན་དཔྱད་དང་རྩིས་ལ་སོགས་པའི་གཙུག་ལག་གཞན་རྣམས་་་
ཀྱང་ཉམས་པ་མེད་པའི་ཆོས་སྲིད་ལེགས་པར་བསྐྱངས་པ་ཡིན་ནོ། །
གཉིས་པ་བོད་དུ་ཇི་ལྟར་འཕེལ་ཞིང་བྱུང་ཚུལ་ལ་གཉིས་ཏེ། བསྟན་པ་་་
སྤྱིའི་བྱུང་ཚུལ་དང་སྒོས་སུ་གསོ་རིག་གི་བྱུང་ཚུལ་ལོ། །དང་པོ་ལ་གཉིས་ཏེ། སྔ་
དར་དང་། ཕྱི་དར་རོ། །དང་པོ་ནི། ལྷ་ཐོ་ཐོ་རི་གཉན་བཙན་གྱི་རིང་ལ་དམ་པ་
ཆོས་ཀྱི་དབུ་བརྙེས་ཟེར་བ་ལ་ཁ་ཅིག་ན་རེ། རྒྱ་གར་གྱི་རྒྱལ་པོ་ཛའི་ཁང་སྟེང་་
དུ་རྡོ་རྗེ་སེམས་དཔས་གླེགས་བམ་གྱི་ཆར་ཕབ་པ་རྒྱལ་པོས་རྒྱལ་མཚན་གྱི་རྩེ་ལ་
བཏགས་ཏེ་མཆོད་པ་བྱས་པའི་ཚེ་རླུང་ཆེན་པོ་ལངས་ཏེ་ཕོ་བྲང་འུམ་བུ་བླ་་་་་
མཁར་གྱི་རྩེར་བབས་ཟེར་བ་དང་ཁ་ཅིག་ནི་རྒྱ་ནག་ནས་བྱུང་བར་སྨྲ་བ་དང་།
རང་བཞིན་གྱི་ནམ་མཁའ་ལས་བྱུང་ངོ་ཟེར་བ་རྣམས་ནི་རང་བཟོ་ལས་གཞན་
མིན་ལ། དེ་ནི་རྦ་གསལ་སྣང་གིས་བལ་པོར་ཕྱིན་ནས་མཁན་པོ་བོ་དྷི ་ས་ཏཱ་་་་
དང་མཇལ་བའི་ཚེ་མཁན་པོའི་གསུང་གིས་ང་དང་ཁྱོད་དང་བོད་ཀྱི་བཙན་པོ་
གསུམ་གྱིས་འོད་སྲུང་གི་བསྟན་པ་ལ་བྱ་རྫི་མའི་བུ་གསུམ་དུ་གྱུར་ནས་བོད་ལ་་
བསྟན་པ་སྤེལ་བའི་སྨོན་ལམ་བཏབ་པ་ཡིན་ཏེ་བཙན་པོའང་མ་སྐྱེས་ཁྱེད་ཀྱང་
ནར་མ་སོན་པས་ང་འདི་ན་བོད་ཀྱི་རྒྱལ་རབས་དགུའི་བར་དུ་སྒུག་ཅིང་བསྡད་
• 221 •



པ་ཡིན་གསུང་བ་དབའ་བཞེད་ན་གསལ་པོར་སྣང་བ་དང་མཐུན་པར་པཎྜི་ཏ་
བློ་སེམས་འཚོ་སྟེ་བོ་དྷི ་ས་ཏྭ་དང་ལོ་ཙཱ་བ་ལི་ཐེ་སེ་གཉིས་ཀྱིས་ཟ་མ་ཏོག་་་་
བཀོད་པའི་མདོ་སྤང་ཀོང་ཕྱག་རྒྱ་པ་ཙན་ཏྲི་མ་ཎི་རྣམས་ཁྱེར་འོངས་པ་ལ་རྒྱལ་
པོས་སྐད་ཙམ་ཡང་མ་གོ་ཞིང་ཡི་གེ་མི་ཤེས་པས་ཕྱིར་ལོག་ནས་བལ་པོར་་་་་་་་
བཞུགས་པ་ཡིན་ནོ། །ཞེས་ནེལ་པ་པཎ་ཆེན་གསུང་བ་ལྟར་ཐོ་ཐོ་རི་སྙན་བཙན་
ནས་ཁྲི་སྲོང་ལྡེ་བཙན་གྱི་བར་དུ་རྒྱལ་རབས་དགུ་ཡོད་པས་ཤིན་ཏུ་འགྲིག་པར་
སྣང་ངོ༌། །དེར་ཅི་ཡིན་ངེས་པ་མ་རྙེད་པ་ལ་རྨི་ལམ་མམ་ནམ་མཁའ་ལས་ལྷས་
ལུང་བསྟན་པར་འདི་ནས་མི་རབས་ལྔ་ན་འདིའི་དོན་ཤེས་པ་འབྱུང་ངོ་། །ཟེར་
བར་ངོ་མཚར་དུ་བཟུང་ནས་མིང་གཉན་པོ་གསང་བར་བཏགས། བོན་ལུགས་
ཀྱི་གསེར་སྐྱེམས་དང་གཡུ་སྐྱེམས་ཀྱིས་མཆོད་པས་རྒྱལ་པོ་དགུང་ལོ་བརྒྱད་ཅུ་་
ལོན་པའང་སྐུ་གཞོན་ནུ་གྱུར། སེའུ་སྐྱེས་ཏེ་ལོ་བརྒྱ་ཉི་ཤུ་ཐུབ་ཅིང་འདི་ཙམ་ལ་
བརྟེན་ནས་དམ་པའི་ཆོས་ཀྱི་དབུ་བརྙེས་སོ། །ཞེས་གྲགས་ལ་དེས་ན་བྱང་ཆུབ་
སེམས་དཔའ་ཀུན་ཏུ་བཟང་པོའི་སྤྲུལ་པ་ལྷ་ཐོ་ཐོ་རི་གཉན་བཙན་ནས་རྒྱལ་་་
རབས་བཞི་པ་ལ་གནམ་རི་སྲོང་བཙན་ཞེས་བྱ་བ་བྱུང་ཞིང་དེ་ཡན་ཆད་དུ་རྒྱལ་
སྲིད་བོན་གྱི་སྒོ་ནས་བསྐྱངས་སོ། །དེས་འབྲི་བཟའ་ཐོད་དཀར་ཁབ་ཏུ་བཞེས་་
པ་ལ་བརྟེན་ནས་ལུང་བསྟན་བཞིན་དུ་འཕགས་པ་སྤྱན་རས་གཟིགས་ཀྱི་སྤྲུལ་
པ་ཆོས་ཀྱི་སྒོ་ནས་རྒྱལ་སྲིད་སྐྱོང་བའི་རྒྱལ་པོ་སྲོང་བཙན་སྒམ་པོ་འཁྲུངས་ཏེ་སྐུ་
གཞོན་པའི་དུས་ནས་རིམ་གྱིས་བོད་རྣམས་ལ་རིག་པ་བསླབ་པ་དང་ཁ་དྲངས་
བའི་སླད་དུ་ལྡེའུ་དང་གབ་ཚིག་དང་སྒྲུང་རྣམས་བསྟན་ཞིང་རྒྱ་དཀར་ནག་་་་་
• 222 •



དང་ལི་བལ་སོགས་མཐའ་བཞིའི་རྒྱལ་པོ་རྣམས་དང་བཀའ་འཕྲིན་ཡང་མཛད་
དོ། །དེའི་ཚེ་ཐུགས་དགོངས་ལ་མཐའ་བཞིའི་རྒྱལ་པོ་རྣམས་ལ་ནི་དམ་པའི་་་་
ཆོས་དང་ཡི་གེ་བཟུང་དུ་ཡོད་པས་བཀའ་འཕྲིན་ཡང་ཡི་གེ་ལ་རྫོང་བ་ཞིག་ན།།
རང་ཅག་ལ་དེ་ལྟ་བུ་མེད་པས་དམན་པའི་གྲངས་སུ་འགྲོ་བ་དང་གཞན་དག་་་
གིས་ཀྱང་དཔྱས་པའི་ཡུལ་དུ་གྱུར་ནས་ད་ནི་མི་ལས་ལྷར་བསྒྲུབ་པའི་ཐབས་་་་
དམ་པའི་ཆོས་དང་དེ་ཉིད་རྟོགས་པར་བྱེད་པའི་ཐབས་སུ་འཕྲུལ་གྱི་ཡི་གེ་་་་་
འཚོལ་དུ་བཏང་བར་དགོངས་ནས་བློན་པོའི་མཆོག་རིག་པ་ཅན་མགར་སྲོང་་་་
བཙན་ཡུལ་བཟུང་གཡོག་དང་བཅས་ཏེ་བཏང་བ་ཏ་ལ་ཝ་ཏི་རྣམ་གསུམ་དུ་་་
ཕྱིན་པ་ན་གཡོག་ཕལ་ཆེར་ནད་ཀྱིས་གུམ་སྟེ་སློབ་དཔོན་ཉིད་ཀྱང་གུམ་པར་་་་་
དོགས་ཏེ་ཐེ་ཚོམ་ནས་སླར་ལོག་གོ། །དེ་ནས་ཐུ་མི་སྣང་གྲགས་ཀྱི་བུ་ཨ་ཆུ་ཞེས་
བྱ་བ་གཡོག་བཅུ་དང་བཅས་པ་བརྫངས་པ་བལ་པོར་ཆུ་མཉམས་ཤིང་བསིལ་་
སྨན་ཁྱེར་ནས་ཕྱིན་པས་ན་ལེན་དྲར་བགྲོད་དེ་ཨ་ཤྭ་མི་ཏྲའི་སློབ་མ་ལྷ་རིག་་་་
པའི་སེང་གེ་ཞེས་བྱ་བ་དང་ལོ་བདུན་འགྲོགས་ནས་ཡི་གེ་དང་སྒྲའི་བསྟན་་་་
བཅོས་བསླབས་ནས་ཤིན་ཏུ་མཁས་པར་གྱུར་པ་ལ་སམ་བྷོ ་ཊ་ཞེས་བླ་ཐབས་སུ་
བཏགས་ཏེ་བོད་ཡང་དག་པ་ཟེར་ལོ། དེ་ནས་མདོ་སྡེ་དཀོན་མཆོག་སྤྲིན་དང་་
དམ་པའི་ཆོས་པད་མ་དཀར་པོ་བི་མ་ལ་ཨུཙྪི ་ཥའི་གཟུངས་རྣམས་ཁྱེར་ནས་་་
བོད་དུ་བྱོན། རྒྱལ་པོ་ལ་དགེ་བ་བཅུའི་མདོ་བསྒྲགས་པས་ཐུགས་དད་ལྷག་པར་
འཁྲུངས་བྱ་དགའ་བཟང་པོ་གནང་སྟེ་ཡི་གེ་དང་མདོ་རྣམས་སྒྱུར་བར་བཀའ་
བསྒོས་པས་ཐུ་མི་སམ་བྷོ ་ཊས་རྒྱ་གར་གྱི་ལཉྩ་ལ་དཔེ་བྱས་ནས་དབུ་ཅན་དང་།
• 223 •



ཝརྟུ་ལ་དཔེ་བྱས་ནས་འབྲུ་མ། ན་ག་ར་ལ་དཔེ་བྱས་ནས་ཚེག་སྒྲིགས་རྣམས་་་
བརྩམས། རྒྱ་གར་གྱི་དབྱངས་བཅུ་དྲུག་དང་གསལ་བྱེད་སུམ་ཅུ་སོ་གཉིས་ནས་
བོད་སྐད་ལ་ཉེ་བར་མི་མཁོ་བ་རྣམས་བཞག །མི་དགོས་སུ་མི་རུང་བའི་ཡི་གེ་་་
དྲུག་བསྣན་ནས་རྒྱ་བོད་ལ་སོགས་པའི་སྐད་རིགས་མཐའ་དག་ཡི་གེ་ལ་་་་་་་
འདེབས་སུ་རུང་བར་མཛད་ནས་གླེགས་བམ་རྣམས་ཀྱང་བོད་སྐད་དུ་བསྒྱུར་་་
ཞིང་རྒྱལ་པོ་འོད་ཟེར་གོ་ཆའི་བུ་མོ་བལ་བཟའ་ཁྲི་བཙུན་གྱིས་ཇོ་བོ་མི་བསྐྱོད་་
རྡོ་རྗེ་དང་བྱམས་པ་ཆོས་ཀྱི་འཁོར་ལོ་སོགས་སྐུ་གསུང་ཐུགས་ཀྱི་རྟེན་དུ་མ་དང་
ཐང་ཐའི་ཛུང་གི་བུ་མོ་ཝུན་ཤིང་ཀོང་ཇོས་ཇོ་བོ་ཤཱཀྱ་མུ་ནེ་དང་སྨན་དཔྱད་་་་
ནག་རྩིས་སོགས་མཁོ་དགུ་བསྣམས་ནས་བོད་དུ་འཛོམས། རྒྱལ་པོ་ཡབ་ཡུམ་་་
བློན་འབངས་དང་བཅས་པས་དམ་པའི་ཆོས་ཀྱི་སྲོལ་བཏོད་པའི་སླད་དུ་སྐུ་་་
གསུང་ཐུགས་ཀྱི་རྟེན་རྣམས་བཞུགས་སའི་གཙུག་ལག་ཁང་བཞེངས་བར་་་་་་་
བཞེད་ཀྱང་མ་བཏུབ་པ་ལ་ཇུ་ཞགས་ཀྱི་སྒོ་ནས་བོད་ཏུ་གཞིའི་ས་དཔྱད་་་་་་་
བརྟགས་པས་སྲིན་མོ་གན་རྐྱལ་དུ་འགྱེལ་བ་ལྟ་བུར་གནས་པའི་ས་མ་རུངས་་་
པར་དགོངས་ནས་དེ་མནན་པའི་ཆེད་དུ་ཐོག་མ་ཉིད་དུ་སྲིན་མོའི་དཔུང་པ་་་
གཡོན་པའི་ཁར་བོད་ཀྱི་གཙུག་ལག་ཁང་ལ་སྔ་བར་གཡུ་རུ་ཁྲ་འབྲུག་གི་གཙུག་
ལག་ཁང་རྟེན་གསུམ་ངོ་མཚར་ཅན་དང་དེ་ནས་དཔུང་པ་གཡས་པར་དབུ་རུ་
ཀ་ཚལ། དཔྱི་གཡས་སུ་གཡས་རུ་གཙང་འགྲམ། གཡོན་དུ་གྲོམ་པ་རྒྱང་གི་ལྷ་
ཁང་སྟེ་རུ་གནོན་བཞི། གྲུ་མོ་གཡས་སུ་ཀོང་པོ་བུ་ཆུ་གཡོན་པ་ལ་ལྷོ་བྲག་ཁོ་་་་
མཐིང་། པུས་མོ་གཡས་པ་ལ་དྲོའི་ཀ་བྲག །གཡོན་པ་ལ་པྲ་དུམ་རྩེ་སྟེ་མཐའ་་་
• 224 •



-，
འདུལ་གྱི་གཙུག་ལག་ཁང་བཞི། ལག་མཐིལ་གཡས་པ་ལ་བྱང་ཚལ་རླུང་གནོན།
གཡོན་པ་ལ་ཁམས་ཀྱི་ཀློང་ཐང་སྒྲོན་མ། རྐང་མཐིལ་གཡས་ལ་མང་ཡུལ་བྱམས་
སྤྲིན། གཡོན་ལ་མོན་བུམ་ཐང་སྐྱེར་ཆུའི་སྟེ་ཡང་འདུལ་གྱི་གཙུག་ལག་ཁང་་་་་་
རྣམས་བཞེངས་པས་ས་གཞི་ཐུལ་བར་གྱུར་ཏེ་དོད་ཀྱི་འོ་ཐང་གི་མཚོ་ལ་རས་ས་
བསྐྱལ་བའི་ལྟེ་བ་ལ་ཐོག་ཕུབ། ཤིང་རྣམས་ལ་ཀླུའི་འཇིམ་པ་བྱུགས་ནས་རྒྱའི་་
ཧེན་ཁང་ལ་དཔེ་བླངས་ནས་གཟིངས་འབྲིང་པོ་དང་མཉམ་པའི་རྨེང་བྲེས་ཏེ་་
ར་ས་འཕྲུལ་སྣང་གི་གཙུག་ལག་ཁང་བཞེངས། གློ་འབུར་བྱང་མར་བཟོ་རྒྱུ་་་་་
སྤུངས་པ་ལས་ཇོ་བོ་ཐུགས་རྗེ་ཆེན་པོ་བཅུ་གཅིག་ཞལ་རང་བྱོན་དུ་བྱོན་པ་་་་་
བཞུགས་སུ་གསོལ་ཞིང་གཙང་ཁང་དབུས་མར་ཇོ་བོ་མི་བསྐྱོད་རྡོ་རྗེ་སོགས་་་་་
བཞུགས། རྒྱ་མོ་བཟས་ར་མོ་ཆེའི་གཙུག་ལག་ཁང་བཞེངས་ནས་སྟོན་པ་དགུང་
ལོ་བཅུ་གཉིས་པའི་སྐུ་ཚད་ཇོ་བོ་རིན་པོ་ཆེ་བཞུགས་སུ་བཅུག །དེ་ལྟར་གཙུག་
ལག་ཁང་རྣམས་བཞེངས་གྲུབ་ནས་རྒྱ་གར་གྱི་སློབ་དཔོན་ཀུ་ས་ར་དང་བྲམ་ཟེ་
ཤང་ཀ་ར་དང་། བལ་པོའི་སློབ་དཔོན་ཤི་ལ་མཉྫ་དང་། རྒྱ་ནག་གི་སློབ་དཔོན་
ཧ་ཤང་མ་ཧཱ་དེ་བ་དང་ལོ་ཙཱ་བ་ཐུ་མི་སམ་བྷོ་ཊ་དང་དེའི་མཆན་བུ་དྷརྨ་ཀོ་ཥ།
ལྷ་ལུང་རྡོ་རྗེ་དཔལ་རྣམས་ཀྱིས་སྔར་གྱི་གཉན་པོ་གསང་བ་བསྒྱུར་བས་མདོ་སྡེ་
ཟ་མ་ཏོག་བཀོད་པ་དང་དཔང་ཀོང་ཕྱག་རྒྱ་པ་དཀོན་མཆོག་སྤྲིན། པད་མ་་་་་
དཀར་པོ་བི་མ་ལ་ཨུཥི ་ཥའི་གཟུངས་རྣམས་བྱུང་ནས་ཡི་གེ་འབྲི་བ་དང་ཀློག་་
པ་དང་ཉམས་སུ་ལེན་པ་སོགས་དཀོན་མཆོག་གི་རྟེན་གསུམ་དང་དམ་པའི་་་་
ཆོས་ཀྱི་སྲོལ་ཆེན་པོ་བཏོད། གཞན་ཡང་དམ་པའི་ཆོས་ཞེས་བྱ་བའི་སྒྲ་མ་ཐོས་
• 225 •



ཤིང་ཐོས་ཀྱང་བློ་ཁ་མ་ཕྱོགས་པའི་བླུན་རྨོངས་རྣམས་རིམ་གྱིས་བཀྲི་བའི་སླད་
དུ་ལྡེའུ་དང་། རྒྱུན་པོ་དང་། ཆོ་ལོ་དང༌། གབ་ཚིག་དང་། སྤྲེའུ་དང་བྲག་སྲིན་གྱི་
སྒྲུང་དང་། རོའི་སྒྲུང་དང་། མཆིལ་པའི་སྒྲུང་དང་། བྲམ་ཟེ་མ་གཟུགས་སྙེ་མའི་
གཏམ་དང་། མི་ཆོས་བཅུ་དྲུག་ལ་སོགས་པའི་སྒོ་ནས་བོད་འབངས་ཐམས་ཅད་
ལ་བླང་དོར་གྱི་བློ་གྲོས་ཆེར་རྒྱས་པར་མཛད་པ་དང་བོད་རུ་བཞི་སྟོང་སྡེར་ཕྱེ་སྟེ།
ཤར་རྩ་མི་ཤིང་། ལྷོ་ཀློ་མོན། ནུབ་ཞང་ཞུང་། བྱང་ཧོར་རྣམས་མངའ་རིས་སུ་་་
བསྡུས་ཏེ་ཆོས་དང་སྲིད་ཀྱི་མངའ་ཐང་ཆེས་ཆེར་བསྟོད་པ་མཛད་དེ། བཀའ་་་
ཆེམས་ཀྱི་ཡི་གེ་གཅིག་ལྷ་སའི་ཁྱམས་ཁྲ་དང་། གཅིག་མཆིམས་ཕུའི་རྫ་ལ་སྦས།
དེ་ལྟར་བཤད་པ་རྣམས་དཔལ་མར་མེ་མཛད་ཉིད་ཀྱིས་བཏོན་པའི་རྒྱལ་པོའི་་
རབས་ཀ་ཁོལ་མ་འཁྲུལ་མེད་དེ་དག་ཁུངས་སུ་བྱས་ནས་བཀོད་པ་ཡིན་གྱིས་དེ་
ཉིད་ཚོང་འདུས་ཀྱི་འོ་མ་བཞིན་དུ་བླུན་པོ་རྣམས་ཀྱི་རང་བཟོས་མང་དུ་སླད་་་་
པའི་བཀའ་ཆེམས་སུ་མིང་བཏགས་པ་རྣམས་ནི་མཁས་པ་དག་རྩིས་སུ་མི་་་་་་
མཛད་པས་རྒྱུ་མཚན་དུ་མི་རིགས་སོ། །དེ་ནས་མི་རབས་གསུམ་པ་ལ་འདུས་་་
སྲོང་བཙན་མང་པོ་རྗེ་རླུང་ནམ་འཕྲུལ་གྱི་རྒྱལ་པོ་ཞེས་བྱ་བའི་རིང་ལ་སྒྱུ་རྩལ་་
གྱི་རིགས་རྣམས་དར་ཏེ་རྩལ་པོ་ཆེའི་མི་བདུན་ལ་སོགས་པ་བྱུང་། དེའི་སྲས་ཁྲི་
ལྡེ་གཙུག་བརྟན་མེས་ཨག་ཚོམ་བྱ་བ་བྱུང་དེས་མེས་སྲོང་བཙན་གྱི་བཀའ་་་་་་
ཆེམས་ཟངས་ཀྱི་བྱང་བུ་ལ་བྲིས་ནས་མཆིམས་ཕུའི་རྫ་ལ་སྦས་པ་རྙེད་ནས་་་་་
བལྟས་པས་ངའི་དབོན་སྲས་ལྡེ་ཞེས་བྱ་བའི་རིང་ལ་དམ་པའི་ཆོས་འབྱུང་སྟེ་་་
དེའི་དུས་སུ་སངས་རྒྱས་ཀྱི་རྗེས་སུ་སློབ་པའི་རབ་ཏུ་བྱུང་བ་དབུ་རེག་ཞབས་་་
• 226 •



རྗེན་སྐུ་ལ་ངུར་སྨྲིག་གི་རྒྱལ་མཚན་གསོལ་བ་ལྷ་དང་མིའི་དཔལ་མགོན་དུ་གྱུར་
པ་མང་དུ་འབྱུང་། དེ་དག་ལ་མཆོད་པ་བྱས་ན་རང་གཞན་ཐམས་ཅད་ཀྱི་མཐོ་
རིས་དང་ཐར་པའི་བདེ་བ་མ་ལུས་པ་འབྱུང་བས་ངའི་དབོན་སྲས་རྒྱལ་བློན་་་་
རྣམས་ཀྱིས་འཚོ་བ་བླ་ནས་སྦྱོར། ཆབ་འོག་ནས་ཕྱུངས་ལ་དབུའི་མཆོད་གནས་
སུ་ཁུར་ཅིག་བྱ་བ་འདུག་པས་རང་ཉིད་ཡིན་པར་དགོངས་ཏེ་པཎྜི་ཏ་སངས་་་
རྒྱས་གསང་བ་དང་སངས་རྒྱས་ཞི་བ་གཉིས་གངས་ཏེ་སེ་ལ་སྒོམ་མོ་ཞེས་ཐོས་་་
ནས་གདན་འདྲེན་ལ་བཏང་བ་སྤྱན་མ་འདྲོངས། འོན་ཀྱང་མདོ་སྡེ་ལས་རྣམ་་་
པར་འབྱེད་པ་དང་གསེར་འོད་དམ་པའི་མདོ་བམ་པོ་བཅུ་པ་སྤྱན་དྲངས་ནས་
རྒྱལ་པོ་ལ་ཕུལ་བས་བཞུགས་ཁང་དུ་ལྷ་ས་ན་མཁར་བྲག །བྲག་དམར་ན་་་་་
མགྲིན་བཟང་། མཆིམས་ཕུ་ན་ནམ་རལ། བྲག་དམར་ན་ཀ་ཆུ། བསམ་ཡས་ན་
ཡ་ས་གོང་གི་གཙུག་ལག་ཁང་རྣམས་བཞེངས། རྩིས་དང་སྨན་དཔྱད་སོགས་་་་
མང་དུ་བསྒྱུར། དེའི་སྲས་ལྗང་ཚ་ལྷ་དབོན་ལ་རྒྱའི་རྒྱལ་པོ་ཝི་ཛུང་གི་སྲས་མོ་་་
གྱིམ་ཤང་ཀོང་ཇོ་བླངས། བོད་དུ་སླེབས་དུས་ལྗང་ཚ་གྲོངས་པས་མེས་དང་་་་
འདུས་པ་ལས་ཁྲི་སྲོང་ལྡེ་བཙན་བྱུང་བ་སྣ་ནམ་བཟས་འཕྲོགས་ནས་དབང་མ་
བྱུང་བར་ཞེ་བརྣགས་ཏེ་ཕྱིང་ང་སྟག་རྩེའི་རི་གླང་པོ་ཆེའི་མགོ་འདྲ་བ་ལ་མེ་་་་
བཙའ་འདྲ་བའི་བང་སོ་འདེབས་པ་སོགས་བོད་ཀྱི་ས་དཔྱད་ཐམས་ཅད་ཉམས་
སུ་བཅུག །དཔྱིད་ཟླ་ར་བ་གང་ཡིན་པ། ང་ལ་མ་འདྲི་སྐར་མ་རྒྱལ་ལ་དྲིས་ཞེས་
པ་སོགས། གཙུག་ལག་གི་གཞུང་ཐམས་ཅད་བཅོས་དེའི་རྗེས་སུ་ཀོང་ཇོའི་སྲས་
ཡིན་པར་ངེས་ཤེས་སྐྱེས་ཤིང་རྒྱལ་ས་ཐོབ་པའི་ཚེ་འགྱོད་ནས་འགའ་ཞིག་སླར་
• 227 •



ཡང་བཅོས་སོ་ཟེར། དེ་ནས་རྒྱལ་པོ་ཁྲི་སྲོང་ལྡེ་བཙན་གྱིས་སང་ཤི་སོགས་མི་་་
བཞི་རྒྱ་ཡུལ་དུ་དགེ་བ་བཅུའི་གསུང་རབ་ལེན་དུ་བཏང་བ་གཟིགས་པས་ཡིད་
ཆེས་ཏེ་སླར་ཀེ་མ་ཧེ་ཞང་གི་ལུང་བསྟན་བཞིན་དུ་སང་ཤིས་དགེ་སློང་ཤན་ཏ་
རཀཱི ་ཏ་བལ་ཡུལ་ནས་སྤྱན་དྲངས་ནས་མཇལ་བའི་ཚེ་རྒྱལ་པོ་ཁོ་བོ་མི་མཁྱེན་་
ནམ་གསུང༌། སྔོན་ཆད་ཞལ་མ་འཛོམ་ཞུས་པས་སྔོན་སངས་རྒྱས་འོད་སྲུང་ཀྱི་
བསྟན་པ་ལ་གཙུག་ལག་ཁང་གི་རྒྱན་སྲུངས་ཀྱི་བྱིས་པ་གསུམ་གྱིས་བྱེ་མ་་་་་
མཆོད་རྟེན་བྱས་མ་འོངས་པ་ན་ངས་པཎྜི ་ཏ་བྱེད་པ། ཁྱོད་ཀྱིས་མཐའ་ཁོབ་ཀྱི་
རྒྱལ་པོ་བྱེད་པ་གསལ་སྣང་གིས་བང་ཆེན་བྱས་ནས་བོད་ཀྱི་རྒྱལ་ཁམས་སུ་དམ་
པའི་ཆོས་དར་བར་བྱེད་པའི་སྨོན་ལམ་བཏབ་པ་བསྙེལ་ལམ་གསུང་བ་ལ་མད་
དེ་བསྒོམ་ཡུན་ཐུངས་པས་ལན་མོད། ཨ་ཙར་ཡས་ལ་ཉེ་བརྟགས་སམ་ཞུས་པས།
རྒྱལ་པོ་ཁྱོད་ཀྱི་དབུ་ལ་ལ་ཐོད་གསོལ་བ་དང་སྦྱར་ན་སྟོད་དུ་མངའ་རིས་ཞ་་་་
ཙམ་ཞིག་ལ་ཁྲིམས་ཆགས། ལྷམ་གསོལ་བ་ལས་སྨད་དུའང་མངའ་རིས་ལྷམ་་་་
ཙམ་ཁྲིམས་ཆགས། སྐུ་ལ་སྐེ་རག་མ་བཅིངས་པ་དང་སྦྱར་ན་བར་ཁམས་འདིར་
ཁྲིམས་མྱུར་དུ་འཇིག་ཉེན་ཡོད་དོ། །འོན་ཀྱང་རཏྟའི་ཕྱག་རྟེན་ཕུལ་བས་དམ་་
པའི་ཆོས་བྱར་བཏུབ་གསུང་། དེ་ནས་ཕོ་བྲང་ཀླུང་ཚུགས་སུ་ཁ་ཆེ་ཨཱ་ནན་ཏས་
ལོ་ཙཱ་བྱས་ནས་ཟླ་བ་བཞིར་དགེ་བ་བཅུ་དང་ཁམས་བཅོ་བརྒྱད་དང་། རྟེན་་་་་
འབྲེལ་བཅུ་གཉིས་ཀྱི་ཆོས་བཤད་པས་ནག་པོ་ལ་དགའ་བའི་འདྲེ་སྲིན་རྣམས་་
ཁྲོས་ནས་ཕང་ཐང་ཆུས་ཁྱེར་དམར་པོ་རི་ལ་ཐོག་རྒྱབ། མི་ནད་དང་ལོ་ཉེས་་་་
བྱུང་བས་ཀུན་ཁ་ལོག་སྟེ་ཆོས་བྱེད་དུ་མ་བཏུབ་པ་ལ། ཨ་ཙརྱའི་ཞལ་ནས་སྔོན་
• 228 •



སངས་རྒྱས་ཀྱིས་སྟོང་གསུམ་འདི་ལ་ཞབས་ཀྱི་མ་བཅགས་པ་མེད་ཐང་བ་ལ་་་
བོད་ཀྱི་རྒྱལ་ཁམས་འདིར་ཞབས་ཀྱི་བཅགས་པ་མི་འདྲ་ཞིང་མེས་གོང་མ་་་་་་
རྣམས་ཀྱི་རིང་ལའང་ལྷ་མ་ཡིན་དམ་འོག་ཏུ་མ་ཆུག་པས་རྒྱལ་པོའི་སྐུ་ཚེ་ཐུང་
བ་དང་། དམ་པའི་ཆོས་བྱར་མི་བཏུབ་པ་དང་། མུ་གེ་ནད་ཡམས་ལྟས་ངན་་་་་
ཡོང་བའང་དེས་ལན་པས་ཨོ་རྒྱན་གྱི་ཡུལ་ན་དགེ་སློང་པད་མ་སམྦྷ ་ཝ་ཞེས་་་་
འཛམ་བུའི་གླིང་ན་ནུས་མཐུ་ཆེ་བ་ཞིག་ཡོད། དེ་སྤྱན་དྲོངས་ལ་གདུག་པ་ཅན་
རྣམས་འདུལ་དུ་ཆུག །ཆོས་ལ་འགྲན་ཟླ་བྱུང་ན་ང་དང་གཏན་ཚིགས་འགྲན་་་
ཆོག །དེ་བར་དུ་མང་ཡུལ་དུ་འགྲོ་ཞེས་གསུངས་ནས་ཐེགས། སྐབས་དེར་སང་
ཤིས་རྒྱ་ནག་ཏུ་ཕྱིན་ནས་འཁོར་བ་དང་སླར་ཨཱ་ཙརྱ་སྤྱན་འདྲེན་དུ་ཕྱིན་པས་་་
མང་ཡུལ་དུ་ཨ་ཙརྱ་དང་སློབ་དཔོན་པད་མ་སྲིད་པའི་ཕྱ་མཁན་གསུམ་འཛོམ་
འདུག་པ་སྤྱན་དྲངས་ཏེ་འུ་ཡུག་དང་གནམ་ཁོག་ནས་གཟུང་སྟེ་རིམ་གྱིས་འདྲེ་
སྲིན་རྣམས་བཏུལ། བསམ་ཡས་སུ་རྒྱལ་པོ་དང་མཇལ་ནས་མོལ་ཏེ། ཐོག་མར་
འགྲན་བཟང་གི་མངའ་གསོལ་མཛད། ངོ་མཚར་བའི་ལྟས་བསམ་གྱི་མི་ཁྱབ་པ་
བྱུང་། དེ་ནས་པྲ་སེ་ན་ལ་བརྟེན་ནས་ལྷ་ཀླུ་མི་སྲུན་པ་ཀུན་གྱི་མིང་བཞིན་དུ་་་
སྦྱིན་སྲེག་ལན་གཉིས་སུ་མཛད་པས་མེ་ལྷས་ཞལ་དངོས་སུ་བསྟན་ཀླུ་མལ་གྲོ་
གཟི་ཅན་གྱིས་གསེར་ཁུང་གླང་པོ་སྣ་ནས་གསེར་དྲེལ་ཁལ་བཅུ་བཞི་ཕུལ། དེ་ཙ་
ན་རྒྱལ་པོ་ཁྱོད་ཀྱིས་ཡུལ་བཟང་པོར་བྱས་གཙང་པོ་སྦུབས་སུ་བཅུག །ངམ་ཤོད་
ཀྱི་བྱེ་མ་ན་དང་ཚལ་དུ་བྱས། གྲ་དོལ་སྟག་ལ་རྣམས་སུ་ཆུ་དབྱུང་། གྲམ་པ་་་་་
རྣམས་ལ་ཞིང་བྱ། འཛམ་བུ་གླིང་གི་དཀོན་ནོར་ཐམས་ཅད་བོད་དུ་བླངས། བི་
• 229.



ཤ་ཝ་ཎ་ལ་ནོར་བླངས་ནས་སྐྱིད་ཅིང་ཕྱུག་པར་བྱ་གསུངས་ནས་སྔ་དྲོ་གཅིག་་་
མཉམ་པར་བཞག་པས་ཀླུ་རྫིང་དུ་ཆུ་བྱུང་བྲག་དམར་མཚོ་མོ་འབུར་ནར་སྔོ་་་
ཚམ་སོང་། བྲག་དམར་གླ་བ་ཚལ་ནགས་སུ་བཏང་། ཟུར་མཁར་ཆུ་རྗེས་ཐང་་
ཡང་ནར་བྱས་ནས་ཆུ་བྱུང་བ་ན་བློན་པོ་རྣམས་ན་རེ། བོད་ཡུལ་བཟང་པོར་་་་
བྱས་ན་སྔགས་མཁན་གྱི་མཐུ་ལས་དཔགས་ཏེ་རྒྱལ་སྲིད་རྒྱ་གར་གྱི་འཕྲོགས་ཏེ་
འགྲོ་ཞེས་འདུན་པ་ཆུང་ངུའི་གྲོས་བྱས་ནས་བྱ་དགའ་ཆེར་ཕུལ་ཏེ་བཞུད་པར་
ཞུས་པས་རྒྱལ་པོ་མ་མཉེས་ནས་སློབ་དཔོན་ལ་སྐོར་བ་དང་བཤགས་པ་མང་དུ་
བྱས། གསེར་ཕྱེ་བྲེ་གང་ཕུལ་བས་ངས་འདྲེ་སྲིན་འདུལ་བ་དང་བོད་ཡུལ་བཟང་
པོར་བྱས་ནས་བདེ་བ་ལ་འགོད་དུ་འོངས་པ་ཡིན་ཏེ་སྐལ་བ་མ་མཆིས། གསེར་
འདོད་ན་འདི་ལྟར་བྱས་ཆོག་གསུངས་པ་ལ་རེག་པ་ཙམ་གྱིས་གནང་ཚད་་་་་་
གསེར་དུ་སོང་། འོན་ཀྱང་རྒྱལ་པོའི་ངོ་བསྲུང་བའི་ཕྱིར་མཚོན་གཅིག་བསྣམས་
ནས་འབྱོན་ཁར་རྗེ་བློན་ཉི་ཤུ་རྩ་ལྔ་ལ་མན་ངག་ལྟ་བའི་འཕྲེང་བ་བཤད་ནས་་
ངའི་གསང་སྔགས་འདི་ལྟ་བ་ཆོས་ཀྱི་སྐུ་དང་བསྟུན་ལ་སྤྱོད་པ་བྱང་ཆུབ་ཀྱི་་་་་
ཕྱོགས་དང་བསྟུན། ལྟ་བའི་ཕྱོགས་སུ་སྤྱོད་པ་མ་ཤོར་བར་མཛོད། ཤོར་ན་དགེ་
མེད་སྡིག་་མེད་བྱ་བ་ཆད་ལྟ་སྐྱེས་ཏེ་གསོར་མི་རུང་། སྤྱོད་པའི་ཕྱོགས་སུ་ལྟ་བ་
འབྲངས་ན་དངོས་པོའི་མཚན་མས་བཅིངས་ནས་གྲོལ་བར་མི་འགྱུར། ཞེས་་་་
སོགས་གསུངས་ཤིང་དཔེ་མང་པོ་མཆིམས་ཕུའི་རྫ་ལ་སྦས་སླར་བཙན་པོ་ལ་་་
དབང་བསྐུར་མཛད་ནས་གསང་སྔགས་ཀྱི་ལུང་ཕུར་བུ་འབུམ་སྡེ་བཤད། སྨོན་
ལམ་བཏབ་ནས་སྦྱིན་སྲེག་གི་འཕྲོ་མ་གྲུབ་པར་གཤེགས། མང་ཡུལ་གྱི་ལ་ནས་་
• 230 •



ང་བོད་ཀྱི་ལྷ་སྲིན་རྣམས་འདུལ་བའི་འཕྲོ་གཅིག་ལུས་པ་དེས་ཆོས་འཁོར་་་་་་་
གཅིག་འབྱོངས་ནས་ཡོང་སྟེ་ཆོས་ལ་སྐེད་ཉག་དང་། འཁྲུག་པ་གཅིག་མྱུར་དུ་
འོང་བ་འདུག་ཅེས་སོགས་ལུང་སྟོན་པ་དང་དབུགས་དབྱུང་བ་འགའ་རེ་མཛད་
དེ་ད་ནི་མི་ཡུལ་ན་གདུལ་བྱ་མེད་པས་སྲིན་པོ་འདུལ་དུ་འགྲོ་གསུངས་ནས་ནམ་
མཁའ་ལ་གཤེགས་སོ། །དེ་ནས་མཁན་པོ་བྷོ་དྷི་ས་ཏྭས་བོན་བཏུལ་ནས་མེ་མོ་་་
ཡོས་ལོའི་དཔྱིད་ཟླ་ར་བའི་ཚེས་བཅུ་གསུམ་སྐར་མ་རྒྱལ་རྒྱུ་བའི་ཉིན་པར་་་་་
བསམ་ཡས་ཀྱི་རྨངས་འདིངས་པར་ཆད། དེར་མཁན་པོས་ས་དཔྱད་གཟིགས་་
རྒྱལ་པོ་འབངས་རྣམས་ཐབས་མཁས་ཀྱི་བྲིད་དེ་ཨོ་ཏན་པུ་རིའི་གཙུག་ལག་་་་
ཁང་ལ་དཔེ་མཛད་ནས་རི་རབ་དབུ་རྩེ་རིག་གསུམ། གསེར་རི་དང་རོལ་མཚོའི་
དོད་དུ་འཁོར་ས་ཕྱི་ནང་གླིང་བཞི་གླིང་ཕྲན་བརྒྱད་ཉི་ཟླ་དང་བཅས་པའི་ལྷ་་་
ཁང་ལྕོག་བཞིར་མཆོད་རྟེན་བཞི་ལྕགས་རི་དང་བཅས་པ་ས་མོ་ཡོས་ལ་ཚར་་་་་
བར་གྲུབ་ཅིང་། དེར་མཁན་པོས་རབ་གནས་མངའ་གསོལ་ལན་བརྒྱད་དུ་་་་
མཛད་པས་རེ་རེ་བཞིན་ངོ་མཚར་བའི་ལྟས་བསམ་གྱིས་མི་ཁྱབ་པ་བྱུང་སྟེ། །
རྒྱལ་པོས་དགའ་གླུ་བཅུ་གསུམ་ལ་སོགས་པ་མི་རེས་གླུ་རེ་བླངས། རྟ་རེས་བང་
ཏེ་བརྒྱུགས། བྱ་རེས་སྐད་རེ་འདོན་པ་སོགས་དགའ་སྐྱིད་ཀྱི་དཔལ་གྱིས་ལོ་བཅུ་
གཉིས་འདས། དེ་ནས་མཁན་པོས་དབུས་པ་བྱེ་བྲག་ཏུ་སྨྲ་བའི་དགེ་སློང་བཅུ་་
གཉིས་སྤྱན་དྲངས་ནས་བོད་ལ་དད་པ་ཆེ་བ་དབའ་ཁྲི་གཟིགས་རབ་ཏུ་བྱུང་་་་
ནས་དེ་མ་ཐག་མངོན་པར་ཤེས་པ་ལྔ་དང་ལྡན་པས་རྒྱལ་པོ་མཉེས་ཏེ་ཁྱོད་བོད་
ཀྱི་ར༑ ་ཡིན་གསུངས་ཏེ་བོད་ཀྱི་རབ་ཏུ་བྱུང་བ་ལ་སྔ་བ་དེ་ཡིན། ད་དུང་རབ་
: 231 •



ཏུ་དབྱུང་བར་གསོལ་བས་སད་ཀྱི་གསུངས་ནས་སྦ་གསལ་སྣང་དང་། ཁྲི་གཞེར་
གྱི་བུ་སང་ཤི་དང་། པ་ཀོར་ན་འདོད་ཀྱི་བུ་དང་། རྒྱལ་བ་མཆོག་དབྱངས་དང་།
རྨ་རིན་ཆེན་མཆོག་དང་། རྒྱལ་བ་བྱང་ཆུབ་དང་དྲུག་ལ་དགེ་སློང་ཕོག་སྟེ་ཡེ་་་
ཤེས་དབང་པོ་དང་། དཔལ་དབྱངས་དང་། བཻ་རོ་ཙ་ན་སོགས་སུ་བཏགས། དེ་
རྣམས་ལ་སད་མི་དྲུག་གམ་བདུན་ཞེས་གྲགས། དེས་བཏུབ་པར་བྱུང་ན་གཞན་
ཡང་རབ་ཏུ་བྱུང་བ་གྲངས་ལས་འདས་པ་རྣམས་ལ་ཆབ་འོག་ནས་བདེ་བར་་་
བྱིན་ཏེ་དབུའི་མཆོད་གནས་སུ་འཚོ་བ་བླ་ནས་སྦྱར་རོ། །དེའི་ཚེ་མཁན་པོ་དང་
ལོ་ཙཱ་བ་རྒྱལ་པོ་རྣམས་མོལ་ནས་ཆོས་བསྒྱུར་བ་ནི་རྒྱ་གར་ན་རྩ་བའི་སྡེ་པ་བཞི་
ལས་གཞན་གསུམ་པོ་ཤ་ལ་སྲེད་པས་མ་བསྒྱུར་བར་ཐམས་ཅད་ཡོད་སྨྲ་རྒྱུ་་་་་་
འབྲས་སྟོན་པས་འཚམས་པར་མཁྱེན་ཏེ་བསྒྱུར། འདུལ་བ་དང་མདོ་སྡེ་མངོན་
པའི་མདོ་འགྲེལ་གཞན་ཡང་མང་དུ་བསྒྱུར་ཞིང་། སྔགས་ཀྱི་སྤྱོད་རྒྱུད་ནི་བོད་
ལ་འཚམས་པར་མཐོང་ནས་བསྒྱུར། གཞན་གསུམ་པོ་ནི་འཆོལ་པར་སྤྱད་་་་་
དོགས་ནས་བསྒྱུར་བར་མ་སྣང་། རྒྱའི་ཧ་ཤང་རྣམས་ཀྱིས་ལོ་ཙཱ་བ་ཤང་ཀ་་་་
ལེགས་ཀོང་། ལྷ་ལུང་ཀླུ་གོང་མགོ་གོམ་དམུལ་གོམ་གསུམ་དང་ཁྱུང་པོ་ཙེས་་་་་
ཙེས་མཆན་བུ་བྱས་ཏེ་ཆོས་དང་སྨན་དཔྱད་ནག་པོའི་རྩིས་ལ་སོགས་པ་བསམ་
གྱིས་མི་ཁྱབ་པ་ཞིག་བསྒྱུར་ཏེ་དར་ཞིང་རྒྱས་པར་མཛད་དོ། །དེའི་ཚེ་རྒྱལ་བློན་
རྣམས་ཀྱིས་རྗེའི་གདུང་རབས་འབངས་ཀྱི་མི་རབས་། རུ་བཞིའི་ས་དཔྱད། སྟོང་
སྡེའི་བྱུང་ཁུངས། གཏམ་དང་ལོ་རྒྱུས། ཆེ་དགེ་ཡིག་ཚངས། ལུགས་ཀྱི་བསྟན་་་་་
བཅོས་རྣམས་ཀྱང་མང་དུ་མཛད་དོ། །དེ་ལྟ་བུ་བྱས་ནས་རིང་ཞིག་ན་ཧ་ཤང་གི་
• 232 •



རྗེས་སུ་འབྲངས་པའི་སྟོན་མིན་པ་དང་། མཁན་པོའི་རྗེས་སུ་འབྲངས་པའི་རྩེ་
མིན་པ་ཞེས་གཉིས་སུ་འཆད་ནས་རྩོད་པ་ལ། ལྷོ་བྲག་ནས་ཡེ་ཤེས་དབང་པོ་་་
བོས་ཏེ་མཁན་པོའི་ཞལ་ཆེམས་ལྟར་ཀ་མ་ཤི་ལ་སྤྱན་དྲངས་ནས་ལུང་རིག་་་་་་
གཉིས་ཀྱི་སྒོ་ནས་ཚར་བཅད་དེ་ཆོས་ལུགས་འབའ་ཞིག་ལ་བཀོད་དོ། །ཁྲི་སྲོང་
ལྡེ་བཙན་གྱི་སྲས་མུ་ནེ་བཙན་པོས་ཀྱང་སྡེ་སྣོད་གསུམ་གྱི་མཆོད་པ་འཛུགས་པ་
སོགས་དཀོན་མཆོག་གི་དབུ་འཕངས་བསྟོད་པ་དང་། འབངས་རྣམས་ལྟོགས་
ཕྱུག་ལན་གསུམ་གྱི་བར་དུ་མཉམ་པ་སོགས་མཛད། གཅུང་ཁྲི་ལྡེ་གཙུག་བརྟན་
གྱིས་ཀྱང་རྒྱ་སྡེ་དཀར་ཆུང་གི་ལྷ་ཁང་བཞེངས་བ་སོགས་ཡབ་མེས་ཀྱི་སྲོལ་་་་་
བཟུང་། དེའི་མཇུག་ཏུ་མངའ་བདག་ཁྲི་རལ་པ་ཅན་གྱིས། ངའི་ཡབ་མེས་ཀུན་
གྱི་རིང་ལ་བྱ་བ་རྣམ་པ་གསུམ་ལས་མེད་དོ། །ཐུགས་དམ་དུ་གཙུག་ལག་ཁང་་་་
བཞེངས་བ། བོད་འབངས་བདེ་བ་ལ་འགོད་པ། དོ་བདོ་བ་རྣམས་ལ་དམག་་་་་
གིས་ཚར་གཅོད་པའོ། །ཡབ་མེས་རྣམས་ཀྱིས་ལ་ལས་རེ་རེ་མཛད། འགའ་ཞིག་
གི་གཉིས་གཉིས་མཛད། ཁ་གཅིག་གིས་གསུམ་པོ་རིམ་ཅན་དུ་མཛད་མོད། ང་ནི་
དེ་གསུམ་ག་དུས་གཅིག་ལ་བྱེད་དོ་གསུངས་ནས། ལྷ་ཁང་ནི་ལྷ་ས་མཁར་དང་
འདྲ། བསམ་ཡས་གྲོང་དང་འདྲ། དཀར་ཆུང་ཆད་པ་འདྲ་གསུངས་ནས། རྒྱ་་་་
དཀར་ནག་ཁ་ཆེ་བལ་ཡུལ། ལི་དང་བོད་ཀྱི་བཟོ་བོ་མཁས་སོ་ཅོག་བསྡུས་ནས་
འུ་ཤང་རྡོའི་གཙུག་ལག་ཁང་དགུ་ཐོག་ཟུར་བཞིར་མཆོད་རྟེན་བཞི་དང་བཅས་
པ་བཞེངས། དེ་དང་མཉམ་དུ་འབངས་བདེ་བ་ལ་བཀོད་པའང་ཟས་གོས་ཀྱི་་
བདེ་བ་ནི་ཕྲལ་གྱི་བདེ་བ་ཙམ་དུ་ཟད་པས་ཡུན་གྱི་བདེ་བ་ནི་དམ་པའི་ཆོས་ལ་
• 233 •



སྦྱར་བ་ལས་འབྱུང་བར་དགོངས་ནས་གླེགས་བམ་རྣམས་ལ་ཞིབ་ཏུ་གཟིགས་་་
པས། ཆོས་ལ་ལ་ནི་རྒྱ་གར་གྱི་སྐད་དུ་སྨྲས། ལ་ལ་ནི་རྒྱ་ནག་དང་། ལི་ཡུལ་དང་།
ཨོ་རྒྱན་དང་བལ་པོ་ལ་སོགས་པའི་སྐད་དུ་སྨྲས་པས་ཡབ་མེས་ཀྱི་ཆོས་ལུགས་སྣ་
ཚོགས་ནི་མ་ལེགས་ཀྱི་སངས་རྒྱས་དེ་རྒྱ་གར་དུ་བྱོན་ནས་དེར་ཆོས་ཀྱང་་་་་་་་
གསུངས་པ་ཡིན་པས་ང་ཡང་རྒྱ་གར་པོའི་ཆོས་ལུགས་མགྲིན་གཅིག་ཏུ་བྱ་་་་
གསུངས་ནས་བོད་ཕྲུག་བློ་རྣོ་བ་བཅུ་དྲུག་རྒྱ་གར་དུ་བརྫངས་པས་དཀའ་བ་་་
དཔལ་རྩེགས་དང་ཞང་སྣ་ནམ་ཡེ་ཤེས་སྡེ་དང་ཅོག་རོ་ཀླུའི་རྒྱལ་མཚན་དང་་་
གསུམ་གྱིས་ཆོས་དང་སྐད་ལེགས་པར་ཤེས་ནས་པཎྜི་ཏ་ཛི་ན་མི་ཏྲ་དང་། ་་་
ལེན་དྲ་བོ་དྷི དང་། དཱ་ན་ཤཱི་ལ་གསུམ་སྤྱན་དྲངས་ཏེ་བྱུང་བ་སྒྲ་བསྒྱུར་རྒྱ་གར་
གླིང་དུ་བླ་ནས་རྐྱེན་སྦྱར་ཏེ་མེས་ཀྱི་ལྷ་ཁང་ན་བཞུགས་པ་སོགས་བོད་ན་གསུང་
རབ་ཡོད་དོ་ཅོག་གདན་དྲངས་ནས་སྒྲ་ཐམས་ཅད་རྒྱ་གར་པོའི་འགྱུར་དུ་བཅོས།
སྐད་གསར་བཅད་ཀྱིས་ཀྱང་གཏན་ལ་ཕབ་ནས་ཆོས་ལུགས་བཟང་པོར་བཅོས།
ཐ་ན་བྲེ་སྲང་ཞོ་ཆ་སོགས་ཀྱང་རྒྱ་གར་དང་མཐུན་པར་སྐྱིད་ཤོད་ཤོ་མ་ར་་་་་
གཏན་ལ་ཕབ། དགེ་འདུན་གྱི་སྡེ་བཙུགས་ཏེ་ལ་ཐོད་ལ་བཞུགས་སུ་གསོལ།
རབ་བྱུང་རེ་རེ་ལ་འབངས་མི་ཁྱིམ་བདུན་བདུན་ཕུལ་ནས་ཐམས་ཅད་དགེ་བ་
བཅུ་ལ་སྤྱོད་པས་བདེ་བ་ལ་བཀོད། རྒྱ་ནག་དང་དབོན་ཞང་བཟླུམས་བྱ་བར་
ཆད་ནས་མ་ཆམ་པ་ལ་བོད་རུ་བཞི་ནས་དམག་སྟོང་སྡེ་བཅོ་བརྒྱད་ཁྲིད་ནས་ལོ་
གསར་ཟླ་བ་གཅིག་གིས་སྡུན་བསུས་ཏེ་ཕྱིན་པས་རྒྱ་ནག་རིལ་བཅོམ། རྒྱའི་གྱེན་
པོ་ཐམས་ཅད་བཀུམ་ནས་ཆམ་ལ་ཕབ། དེའི་ཚེ་རྒྱའི་ཧ་ཤང་དང་བོད་ཀྱི་ལོ་་་
• 234 •



པཎ་རྣམས་ཀྱིས་ཞིང་དབོན་བཟླུམས་མཛད། རྒྱའི་གོང་བུ་མེ་རུ་བྱ་བར་གཙུག་
ལག་ཁང་བཞེངས། དེའི་བར་དུ་རྡོ་ལ་གནམ་ལ་ཉི་ཟླ་དང་ས་ལ་ཞང་དབོན་་་་
གཉིས་ཟེར་བའི་བརྡར་ཉི་ཟླའི་གཟུགས་བརྐོས། དེའི་མཚམས་ལས་མི་འདའ་་་
བའི་མནའ་དང་རྩིས་ཀྱི་ཡི་གེ་གསུམ་བཀོད་དོ། །གཅིག་རྒྱུ། གཅིག་ས་མཚམས་
གོང་བུ་མེ་རུ་གཅིག་ལྷ་སའི་རྡོ་རིང་ལ་ཡོད་དོ། །དུས་དེའི་ཚེ་བཅོས་པའི་གཙུག་
ལག་གི་གཞུང་ནི་རིན་ཆེན་སྤུངས་པའི་རྒྱུད་དང་སྡོང་འདུས་རྩ་བའི་རྒྱུད་ལ་་་
སོགས་པ་ཡིན་ཏེ། དགུན་ཉི་གར་ལོག་ལ་དཔྱིད་རར་བྱས་ནས་རྒྱལ་པོ་ལོ་གསར་
ཞེས་ཟེར་ཏེ་ལྷ་ས་དང་ཀོང་པོ་རྣམས་སུ་ཡོད་ལ་ཟླ་ཤོལ་གྱི་ཚམས་མ་ཤེས་པ་་་་
ཞིག་གིས་ད་ནི་ཧོར་ཟླ་བཅུ་པ་སྨིན་དྲུག་གི་ཉ་བ་ལ་བྱེད་པར་སྣང་ངོ༌། །དེ་ལྟར་
ན་བོད་འབངས་ཡོངས་ལ་བསྡུས་ནས་རབ་ཏུ་བྱུང་བ་རྣམས་ཀྱི་མངའ་ཐང་་་་
བསྟོད་ནས་གསེར་ཐང་ཤ་བ་ཅན་གྱི་རྩིས་གནང༌། ཞང་བློན་རྣམས་ལ་ཡོ་ག་ལྷ་
དགྱེས་ཅན་དང་ཟླ་བ་མ་དགུ་བརྩེགས་ཅན་དང་། ཟིང་པོ་སྣ་ཚོགས་ཅན་དང་།
གསང་བ་ཕྱག་རྒྱ་ཅན་དང་། སུན་པོ་སྣ་ཚོགས་ཅན་ཞེས་བྱ་བའི་བཀའ་ཚིགས་
གནང་ནས་ལྷ་ཆོས་དང་མི་ཆོས་གཉིས་ཀ་གཏན་ལ་ཕབ། ལྷ་ས་བྲག་དམར།
དཀར་ཆུང་རྣམས་ཀྱི་འཕྲོ་དང་ཞིག་རལ་རྣམས་ཀྱང་བཅོས། མཆོད་པ་བསམ་
གྱིས་མི་ཁྱབ་པ་སྦྱར་བ་སོགས་བློས་གཞལ་དུ་ག་ལ་རུང་། དེས་ན་མེས་དབོན་དེ་
དག་གིས་མཛད་པའི་ཆ་ཤས་ཙམ་དྲན་པས་ཀྱང་འཁོར་བ་མཐའ་ཅན་དུ་བྱེད་
དོ་ཞེས་བསམས་ནས་ཅུང་ཟད་ཅིག་སྤྲོས་པའོ། །སྐབས་འདིར་གསང་སྔགས་་་་
རྙིང་མ་བ་རྣམས་ཀྱི་བྱུང་ཚུལ་ཅང་ཟད་གཅིག་བརྗོད་ན་རྙིང་མ་བ་རང་གཞུང་
• 235 •



གི་ལུགས་ཀྱི་སྤྲུལ་པའི་སྐུ་ཤཱཀྱ་ཐུབ་པས་གསུངས་པའི་སྡེ་སྣོད་གསུམ་ནི་ཉན་་་་
ཐོས་རང་རྒྱལ་བྱང་སེམས་ཀྱི་ཐེག་པ། ལོངས་སྤྱོད་རྫོགས་པའི་སྐུ་རྡོ་རྗེ་སེམས་་
པས་གསུངས་པ་ལ་ཀྲི་ཡ་ཨུ་པ་ཡོ་ག་གསུམ་སྟེ་གསང་སྔགས་ཕྱིའི་ཐེག་པ། ཆོས་
སྐུ་ཀུན་ཏུ་བཟང་པོས་གསུངས་པ་ལ་མ་ཧཱ་ཨ་ནུ་ཨ་ཏི་ཡོ་ག་གསུམ་སྟེ་གསང་་་་
སྔགས་ནང་གི་ཐེག་པ་བླ་ན་མེད་པ་དང་བཅས་པས་ཐེག་པ་རིམ་པ་དགུའོ། །
དེའང་རིགས་བསྡུས་ན་འཇམ་དཔལ་སྐུ། པད་མ་གསུང་། ཡང་དག་ཐུགས།
བདུད་རྩི་ཡོན་ཏན། ཕུར་པ་འཕྲིན་ལས་ཞེས་བྱ་བ་སྟེ་འཇིག་རྟེན་ལས་འདས་་
པའི་རྒྱུད་ལྔ་དང་མ་མོ་སྦོད་སྟོང་། རིག་འཛིན་སློབ་དཔོན། འཇིག་རྟེན་མཆོད་
བསྟོད་དེ་འཇིག་རྟེན་ལས་མ་འདས་པའི་རྒྱུད་གསུམ་དང་བཅས་པས་བསྒྲུབ་པ་
བཀའ་བརྒྱད། རིགས་ཐམས་ཅད་པ་ཆེ་མཆོག་ཧེ་རུ་ཀ་དང་དགུའོ། །དེ་དག་་་་
བོད་དུ་འགྱུར་བ་ཕལ་ཆེར་ནི་སློབ་དཔོན་རིན་པོ་ཆེ་པད་མ་འབྱུང་གནས་ཉིད་
ཀྱིས་རང་འགྱུར་དུ་མཛད་པ་ཤས་ཆེ་ལ་པཎྜི་ཏ་བི་མ་ལ་མི་ཏྲ། སངས་རྒྱས་་་་
གསང་བ། ཤན་ཏིང་གབྷ ་སོགས་དང་། ལོ་ཙཱ་བ་བཻ་རོ་ཙ་ན། རྨ་རིན་ཆེན་མཆོག།
ཛྙཱ་ན་ཀུ་མ་ར་སོགས་ཀྱིས་ཀྱང་བསྒྱུར་ཏེ་ཤས་ཆེར་མ་འོངས་པའི་དོན་ཏུ་་་་་
གཏེར་ལ་སྦས་ཤིང་། འགའ་ཞིག་ནི་གང་ཟག་རྣམས་ཀྱི་སྙན་ཁུང་དུ་རིམ་པ་་་
བཞིན་བརྒྱུད་པས་བཀའ་མ་ཞེས་བྱ། བཀའ་མ་ཕལ་ཆེར་ཕྱིས་སྣུབས་སངས་་་་
རྒྱས་ཡེ་ཤེས་ཀྱི་སྐབས་སོགས་སུ་བསྒྱུར་བ་ཡིན་ཏེ་གཏེར་མ་རྣམས་ནི་རྗེ་་་་་་
འབངས་ཉི་ཤུ་རྩ་ལྔ་པོའི་སྤྲུལ་པ་འབའ་ཞིག་གིས་བཏོན་པ་ཡིན་པས་ན་གཞན་
པས་བྱིན་རླབས་ཆེ་བ་ཡིན་ཞིང་། དེ་ལྟར་ན་རྒྱལ་བ་དགོངས་པའི་བརྒྱུད་པ་་་
• 236 •



དང་། རིག་འཛིན་བརྡའི་བརྒྱུད་པ་དང་། གང་ཟག་སྙན་ཁུངས་བརྒྱུད་པ་་་་་
གསུམ་དང་ལྡན་པའོ། །ཞེས་བཤད་དོ། །དེས་ན་བསྟན་པ་སྔ་དར་གྱི་དུས་སུ་་་
བྱུང་བ་རྣམས་ལ་རྙིང་མ་དང་། ཕྱི་དར་ནས་བྱུང་བ་ལ་གསར་མ་ཞེས་ཟེར་བ་་
ནི་རྒྱུས་མེད་ཀྱི་གཏམ་དུ་ཟད་དེ། གསང་བ་སྙིང་པོ་དང་ཕུར་པ་རྩ་དུམ་སོགས་
དུས་ཕྱིས་བསྒྱུར་བ་དང་། གསར་མའི་ཡོ་ག་སྐོར་ཤས་ཆེར་བསྟན་པ་སྔ་དར་གྱི་
དུས་བྱུང་བར་དངོས་སུ་བཤད་པའི་ཕྱིར་རོ། །དེ་བཞིན་དུ་བོན་པོ་རྣམས་ཇི་་་
ལྟར་བྱུང་བའི་ཚུལ་ནི་ཁ་གཅིག་ན་རེ། གྲི་གུང་བཙན་པོའི་སྐུ་ཚེའི་སྟོད་ལ་ཁ་་་
ཆེའི་ཡུལ་དུ་དམག་དྲངས་ནས་ཆམ་ལ་ཕབ་པའི་ཚེ། ཁ་ཆེའི་ཡུལ་པུཎྜ ་སུ་བྱ་བ་
ནས་མུ་སྟེགས་བྱེ་བྲག་པའི་རིགས་ལས་རྫུ་འཕྲུལ་ཅན་བྲག་ལ་ཉུང་མ་གཤོག་པ་
ལྟར་བྱེད་པ་གཅིག་བྱུང་བ་ལ་འ་ཞ་ཟེར་ཏེ། དེས་མི་ཤི་བ་ལ་མི་ཉིད་དུ་སྐྱེ་ལ།
དེ་ཉིད་དབང་བའི་རྟ་ལ་སོགས་པ་དུད་འགྲོ་རྣམས་བསད་པས་སླར་ཡང་དེ་་་
ཉིད་ཀྱི་ཕྱུགས་སུ་སྐྱེ་ཞིང་རྫས་གཞན་དག་ཀྱང་རོ་དང་མཉམ་དུ་སྦས་པས་རང་
ཉིད་དབང་བར་ལུང་སྟོན་ཅིང་། སྲོག་ཆགས་ཀྱི་ཤ་ཁྲག་གིས་ཡུལ་ལྷ་སོགས་མི་
མ་ཡིན་རྣམས་མཆོད་ཅིང་སྨྲང་གིས་བཀྲོལ་བས་ཕན་པར་བྱེད་པ་ལ་བོན་ནམ་
ལེང་ཙེ་ཞེས་གྲགས་ལ་དེས་མ་རུངས་ཏེ་རྒྱལ་པོའང་ལོ་ངམ་རྟ་རྫི་ཞེས་པས་་་་་
བཀུམ་ཞེས་སྨྲ་བ་སོགས་སྣ་ཚོགས་སུ་སྣང་ཡང་། བོན་རང་ལུགས་ལ། སངས་་་
རྒྱས་ཤཱཀྱ་ཐུབ་པ་འཇིག་རྟེན་དུ་བྱོན་པ་དང་དུས་མཉམ་དུ་ནུབ་ཕྱོགས་རྟ་ཟིག་
གི་ཡུལ་ཞང་ཞུང་འོལ་མོ་ཀླུང་རིང་བྱ་བར་སྐུ་འཁྲུངས་པའི་སྟོན་པ་གཤེན་རབ་
མི་བོ་ཞེས་བྱ་བས་མཛད་པ་བཅུ་གཉིས་ཀྱི་སྒོ་ནས་ཁམས་ཆེན་པོ་བཅོ་བརྒྱད་ལ་
• 237.



1
.
，
སོགས་པ་ཐེག་པ་རིམ་པ་དགུའི་ཆོས་བསྟན་ཏེ། བོན་སྐུ་ཀུན་ཏུ་བཟང་པོའི་་་་
དབྱིངས་སུ་མྱ་ངན་ལས་འདས་སོ། །ཞེས་པ་དང་། དེ་ལས་རིམ་གྱིས་གངས་ཅན་
གྱི་ཉི་འོག་ཏུ་ཀུན་ཏུ་ཁྱབ་ཅིང་དར་རྒྱས་སུ་གྱུར་པ་ལས། གྲི་གུང་བཙན་པོའི་་་
དུས་སུ་བསྣུབས། པུ་དེ་གུང་རྒྱལ་གྱི་དུས་སུ་དར། ཁྲི་སྲོང་ལྡེ་བཙན་གྱིས་་་་་་
བསྣུབས། རྗེས་སུ་བོན་གྱི་བླ་མ་སྙ་ཆེན་ལི་ཤོ་ཀ་ར་བྱ་བས་བོན་གྱི་མེ་རོ་མདོ་་་
ཁམས་ནས་བླངས་ཏེ་དབུས་གཙང་དུ་ཕེབས། བོན་ཆོས་གཏེར་དུ་སྦས་པ་་་་་
ཐམས་ཅད་བཏོན། རེ་ཞིག །དར་སྡིངས། དགེ་སྡིངས། ཨེན་རྩ་ཁ། སྨན་རི།
བཟང་རི། ཡོག་ཐང་སོགས་བོན་གྱི་སྡེ་བཙུགས་ནས་རྒྱས་པར་བྱས། དེས་ན་་་་་
བོན་གྱི་བསྟན་པ་ལའང་སྔ་ཕྱི་བར་གསུམ་དུ་དར་གུད་བྱུང་ཟེར། བོན་དེ་ལ་་་་
རིགས་བསྡུ་ན་རྒྱུའི་བོན་བཞི་དང་འབྲས་བུའི་བོན་ལྔ་སྟེ་ཐེག་པ་དགུ་ལས། དང་
པོ་ནི། སྣང་གཤེན་བལ་ཐོད་ཅན་གྱིས་ཕྱ་དང་གཡང་འགུགས། ལྷ་དང་སྨན་་་་་
གསོལ། དཔལ་དང་དགེ་ལེགས་བསྐྱེད་ནས་མི་ནོར་རྒྱས་པར་བྱེད། འཕྲུལ་་་་་
གཤེན་བལ་མཚོན་ཅན་གྱིས་མདོས་དང་ཡས་གཏོང་། སྲིད་དང་རྟེན་འཛུགས། །
འཕྲལ་ཕུགས་ཀྱི་འགལ་རྐྱེན་ཐམས་ཅད་སེལ། ཕྱ་གཤེན་ཇུ་ཐིག་ཅན་གྱིས་་་་་
ལེགས་ཉེས་ཀྱི་ལམ་སྟོན། ཡིན་མིན་གྱི་ཐེ་ཚོམ་སེལ། ཟག་བཅས་ཀྱི་མངོན་ཤེས་
སྨྲ། དུར་གཤེན་མཚོན་ཆ་ཅན་གྱིས་གསོན་གྱི་བགེགས་སེལ། གཤིན་གྱི་དུར་་་་་
འདེབས། ཆུང་གི་སྲི་གནོན། གནམ་གྱི་རྒྱུ་སྐར་ལྟ། སའི་འདྲེ་བརྡུང་བར་བྱེད་པ་
དེ་བཞི། འབྲས་བུའི་ལྔ་ནི། དགེ་བསྙེན་གཙང་མ་གཙུག་ཕུད། དྲང་སྲོང་། ཨ་་་
ཀར་བ་བཞི། ལྔ་པ་ནི་རྫོགས་པ་ཆེན་པོ་གཡུང་དྲུང་ཐེག་པ་བླ་ན་མེད་པ་ཞེས་
• 238 •



བྱ་བ་སྟེ། ཐམས་ཅད་ཀྱང་རྔ་གཤང་གི་སྒྲ་ཁྲོལ་ཞིང་ཆབ་སྲིད་སྒྲུང་ལྡེའུ་ཏུ་བསྒྱུར།
འབྲས་བུ་ནི་གནས་སྐབས་ལྷ་མི་དང་། མཐར་ཐུག་བོན་སྐུ་ཀུན་ཏུ་བཟང་པོ་་
གྲུབ་པར་འདོད་དོ། །མཁས་པ་ཁ་ཅིག །དང་པོ་བཞི་ནི་བོད་ཀྱི་ལྷ་འདྲེས་་་་་
བསྟན་ལ། བར་པ་བཞི་ནི་འདུལ་མཛོད་ཕར་ཕྱིན་རྣམས་འདྲ་མིན་དུ་བསྒྱུར།
ཐ་མ་ནི་རྒྱ་ནག་ཧ་ཤང་གི་གྲུབ་མཐའི་ལྷག་མའོ་ཞེས་བྱ་ཡང་མཐའ་གཅིག་ཏུ་་
ངེས་པ་མི་སྣང་ངོ་། ། །
གཉིས་པ་བསྟན་པ་ཕྱི་དར་ཞེས་པའི་ཐ་སྙད་ཇི་ལྟར་བྱུང་བའི་ཚུལ་ནི།
མངའ་བདག་ཁྲི་རལ་གྱིས་དམ་པའི་ཆོས་འབའ་ཞིག་ལ་བཀུར་བསྟི་བྱས་པར་་
བློན་པོ་ནག་པོ་ལ་དགའ་བ་རྣམས་གྲོས་བཅས་ནས་ལྷ་སྲས་གཙང་མ་རབ་ཏུ་་་
བྱུང་བ་གྲོ་མོར་སྤྲུགས། མངའ་བདག་དབུ་བཅུས་ཏེ་དཀྲོངས་ནས། གླང་དར་མ་
འུ་དུམ་བཙན་རྒྱལ་སར་བསྐོས་སོ། །ལོ་པཎ་གྱི་ཆོས་སྒྱུར་བའི་གྲྭ་བཤིག །རྒྱལ་་
པོའི་ཐུགས་ལ་གདོན་གསོལ་ནས་རབ་ཏུ་བྱུང་བ་རྣམས་ཕབ། རྟགས་འདོར་དུ་
མ་འདོད་པ་རྣམས་རྔོན་པ་ལ་བཏང་། དེའང་མི་ཉན་པ་རྣམས་འཕྲལ་དུ་བསད།
ཤཱཀྱ་མུ་ནེ་བྱེ་ཐེམས་སུ་བཅུག །ལྷ་སའི་གཙུག་ལག་ཁང་གཉིས་དང་བསམ་ཡས་
ཀྱི་སྒོ་བརྩིགས་པུཥྛ ་ཀ་ཕལ་ཆེར་ལྷ་སའི་བྲག་ལ་སྦས་ཏེ་ནག་པོ་འབའ་ཞིག་ལ་
སྤྱོད་པའི་ཚེ། ལྷ་ལུང་དཔལ་གྱི་རྡོ་རྗེ་ཞེས་བྱ་བ་ཡེར་པའི་བྲག་ལ་སྒོམ་གྱི་ཡོད་་
པས་ཐོས་ནས་སྙིང་རྗེ་ཚད་མེད་པ་སྐྱེས་ཏེ། རྟ་དཀར་པོ་ལ་སོལ་ཕྱེ་བྱུགས་ཏེ་་་
ཞོན། བེར་ནང་དཀར་ལ་ཕྱི་ནག་པ་གྱོན། ལྕགས་མདའ་ལྕགས་གཞུ་ཁྱེར་ཏེ་ལྷ་
སར་བྱོན་པས། བཙན་པོ་རྡོ་རིང་གི་ཡི་གེ་ཀློག་གི་ཡོད་པས། དེར་རྟ་བབས་ཏེ་་
• 239 •



པུས་མོ་ལ་བརྟེན་ཏེ་གཞུ་བདུངས་པས་ཞེ་ས་འབུལ་བར་གོ། །ཕྱག་དང་པོ་ལ་་་
གཞུ་བདུངས། གཉིས་པ་ལ་མདའ་སྟོང་སྦྱར། གསུམ་པ་ལ་མཐེབ་བཀྲོལ་ཏེ་་་་
བཏང་བས་བྲང་དུ་ཕོག །བདུད་ཡ་གཞེར་ནག་པོ་བྱ་བ་ཡིན། རྒྱལ་པོ་སྡིག་ཅན་
དེ་ལྟར་གསོད་ཟེར་ནས་བྲོས་སོ། །མི་ནག་མཚོ་ལ་རྟ་བཤན་པས་སོལ་ཕྱེ་བུད།
བེར་ཕྱི་ནང་སྒྱུར་ནས་ང་གནམ་ཐེར་དཀར་པོ་བྱ་བ་ཡིན་བྱས་ཏེ་ཕྱིན་པས་རམ་
ཟླ་བ་རྣམས་ལ་མཐོང་སྣང་རེ་རེ་བྱུང་ནས་མ་ཟིན། དེ་ནས་མངོན་པ་ཀུན་ལས་
བཏུས། འདུལ་བ་འོད་ལྡན། ཀརྨ་ཤ་ཏཾ་རྣམས་ཁྱེར་ནས་ཁམས་སུ་བྱོན། དེའི་་་
རྗེས་སུ་གཤེད་མ་བཀྱེ་སྟེ་མྱང་ཏིང་འཛིན་བཟང་པོ་དང་རྨ་རིན་ཆེན་མཆོག་ལ་
སོགས་པ་མང་པོ་བསད་འགའ་ཞིག་སྨྱུགས། ཕལ་ཆེར་ཡུལ་གཞན་དུ་བྲོས་ནས་
བསྟན་པ་མིང་ཙམ་ཡང་མེད་པར་བྱས་སོ། །དེའི་ཚེ་གཡོ་དམར་གཙང་གསུམ་་
གྱིས་ཁམས་སུ་བྱོན་ནས་དན་ཏིག་ཤེལ་གྱི་ཡང་དགོན་ན་སྒོམ་ཞིང་ཡོད་པ་ལས།
རྨ་ཆུ་ཁའི་ཕྱུགས་རྫིས་མཐོང་སྟེ་བསྙད་པས་ལས་སད་པ་མུ་ཟུ་དཔལ་འབར་བྱ་
བས་རབ་ཏུ་བྱུང་། དགེ་བ་རབ་གསལ་དུ་བཏགས། དེ་ནས་བསྙེན་རྫོགས་བྱེད་
འདོད་པ་ལ་དགེ་སློང་ལྔ་མ་ཚང་བས། ལྷ་ལུང་དཔལ་རྡོར་གྱི་ངས་རྒྱལ་པོ་་་་
བསད་པས་མི་འོང་གི་ཟེར་ནས་རྒྱ་ནག་ཧ་ཤང་ཀེ་བ་དང༌། གྱི་པན་བྱ་བ་་་་་
གཉིས་རྙེད་ནས་བསྙེན་པར་རྫོགས། ཐུགས་རབ་ཤིན་ཏུ་ཆེ་བས་བླ་ཆེན་་་་་
དགོངས་པ་རབ་གསལ་དུ་གྲགས། དེ་ནས་དབུས་གཙང་གི་མི་བཅུས་སླེབ། བླ་་
ཆེན་པོ་མཁན་པོ་བྱས་ཏེ་ཐམས་ཅད་ཆིག་རྫོགས་སུ་གྲུབ། ལོ་སྟོན་མཐུ་ཆེ་བས་
བསྟན་པ་བསྲུངས། ཀླུ་མེས་བཙུན་པས་མཁན་པོ་གྱིས། ཚོང་གེ་བློ་རྣོ་བས་སྟོན་
• 240 •



པ་གྱིས། འབྲིང་འཁོས་མཁས་པས་གནས་གཞི་བཟུང་གསུངས་ཏེ་བྱིན་གྱི་་་་་
དབུས་གཙང་དུ་ཡོང་ནས་རང་རང་གི་ཕྱོགས་སུ་གཙུག་ལག་ཁང་དང་། དགེ་་
འདུན་གྱི་སྡེ་བཙུགས་ཏེ་བསྟན་པའི་མེ་རོ་མདོ་ཁམས་སྨད་ནས་བླངས་པ་ཡིན་
ནོ། །དེའི་རྗེས་སུ་ལྷ་བླ་མ་ཡེ་ཤེས་འོད་ཀྱིས་བློ་གསལ་བ་ཉི་ཤུ་རྩ་གཅིག་རྒྱ་གར་
དུ་ཆོས་སློབ་ཏུ་བཏང་བས་རིན་ཆེན་བཟང་པོ་དང་ལེགས་པའི་ཤེས་རབ་་་་་་
གཉིས་ཀྱིས་མཁས་པར་ལོབས་ནས། པཎྜི ་ཊ་ཤ་རྡ་ཀ་ར་ཝརྨ་དང་། པད་མ་ཀ་
ར་གུཔྟ ་དང་། བུདྡྷ་བི་ཤན་ཏི་དང་། བུདྡྷ་པཱ་ལ་དང་། ཀ་མ་ལ་གུཔྟ ་ལ་སོགས་
པ་སྤྱན་དྲངས་ནས་མཚན་ཉིད་ཀྱི་ཐེག་པ་དང་རྒྱུད་སྡེ་བཞི་བསྒྱུར། ཞང་ཞུང་པ་
རྒྱལ་བའི་ཤེས་རབ་ཀྱིས་པཎྜི་ཏ་དྷ་རྨ་པཱ་ལ་དང་པྲཛྙཱ་པཱ་ལ་སྤྱན་དྲངས་ནས་་་
སྡོམ་པ་བླངས། བལ་པོར་འདུལ་འཛིན་པེ་ཏ་ཀ་ལ་འདུལ་བའི་ལག་ལེན་་་་་
བསླབས་ཤིང་མཁན་བུའང་མང་དུ་བྱུང་བ་ལ་འདུལ་བ་སྟོད་ལུགས་ཞེས་གྲགས་
སོ། །དེའི་རྗེས་སུ་ཕོ་བྲང་ཞི་བ་འོད་དང་བཙུན་པ་བྱང་ཆུབ་འོད་གཉིས་ཀྱི་ཇོ་་
བོ་རྗེ་དཱི་པམ་ཀ་ར་གདན་དྲངས་ནས་ཆོས་མང་དུ་བསྒྱུར། རིམ་གྱིས་དབུས་སུ་
བྱོན་ནས་ཁུ་རྔོག་འབྲོམ་གསུམ་ལ་གདམས་པ་མང་པོ་གནང་། ཁྱད་པར་དུ་་་་
འབྲོམ་སྟོན་རྒྱལ་བའི་འབྱུང་གནས་ལ་བཀའ་གདམས་ཀྱི་ཆོས་རྣམས་ཡོངས་སུ་
རྫོགས་པར་གནང་ནས། བཀའ་གདམས་གཞུང་དྲུག་བྱ་བ་ལ་ཆོས་ཀྱི་གཞུང་་་
ཤིང་བཅོལ་ནས་བྱང་ཆུབ་ཀྱི་སེམས་ཁོ་ན་ཉམས་སུ་ལེན་པའི་སྐྱེས་བུས་རྒྱལ་
ཁམས་ཡོངས་སུ་གང་། དེའི་རྗེས་སུ་མངའ་བདག་རྩེ་ལྡེས། ཁ་ཆེ་ཛྙཱ ་ན་ཤྲཱི་སྤྱན་
དྲངས་ཏེ་ཁྱུང་པོ་ཆོས་སེང་གི་ལོ་ཙཱ་བ་བྱས་ནས་རྡོ་རྗེ་རྩེ་མོ་དང་། སྦྱོང་རྒྱུད་་་་
• 24] •



དང་། རྣམ་ངེས་གཞུང་འགྲེལ་ལ་སོགས་པ་བསྒྱུར། སླར་རྔོག་བློ་ལྡན་ཤེས་རབ་
ཁ་ཆེར་བརྫངས་ཏེ་ལོ་བཅུ་བདུན་བཞུགས་ནས་གསན་པ་མཐར་བསྐྱལ། བོད་
དུ་བྱོན་ནས་ལོ་བཅུ་བདུན་གྱི་བར་དུ་པཎྜི་ཏ་འབུམ་ཕྲག་གསུམ་པ་དང་། ཨ་ཏུ་
ལྱ་དཱ་ཤ་དང་། སུ་མ་ཏུ་ཀིརྟི་དང་། ཨ་མ་ར་ཙནྡྲ ་དང་། གཞོན་ནུ་བུམ་པ་ལ་་་་
སོགས་པས་ལོ་ཙཱ་མཛད་དེ་ཆོས་མང་པོ་བསྒྱུར། གསང་ཕུ་ནེའུ་ཐོག་ལ་སོགས་་
པར་རྒྱན་ཆོས་མཆོག་ཕར་ཕྱིན་སྤྱོད་འཇུག་སོགས་ཀྱི་བཤད་པ་བཙུགས་པས་་་
རིགས་ལམ་འཛིན་པ་ཐམས་ཅད་ཀྱི་གཙུག་གི་ནོར་བུར་གྱུར་ཏེ་ཤིན་ཏུ་བཀའ་
དྲིན་ཆེ། དེའི་རྗེས་སུ་མཐུན་པར་འབྲོག་མི་ཤཱཀྱ་ཡེ་ཤེས་ཀྱིས་གྲུབ་པ་བརྙེས་པའི་
པཎྜི་ཏ་བདུན་ཅུ་དོན་གཉིས་བརྟེན་ནས་ཀྱི་རྡོར་གྱི་རྒྱུད་གསུམ་གསང་འདུས་་
འཕགས་སྐོར་རྡོ་རྗེ་མཁའ་འགྲོ་གདན་བཞི་མ་ཧཱ་མ་ཡ་རྣམས་བསྒྱུར་ཏེ་འཆད་
ཉན་ལེགས་པར་བསྐྱངས། ཁྱད་པར་དུ་ཤན་ཏི་པ་དང་། པྲ་ཛྙཱ་ཨིཎྜ་རུ་ཙེ། ག་་
ཡ་དྷ ་ར་རྣམས་ཀྱི་ཆོས་སྐོར་ལ་གཙོ་བོར་མཛད་པའི་རྒྱུད་འཛིན་ལ་ཇོ་བོ་རྗེས་
གྲོམ་པའི་ཕྱག་འཚལ་སྒང་ནས་འཇམ་དཔལ་གྱི་སྤྲུལ་པ་བདུན་འབྱོན་པར་ལུང་
བསྟན་པའི་ཐོག་མར་ས་སྐྱ་པ་ཆེན་པོ་ལ་སོགས་ཏེ་མདོ་སྔགས་བཤད་སྒྲུབ་་་་་
ཐམས་ཅད་ཀྱི་བདག་པོ་སེ་ཆེན་རྒྱལ་པོ་ལ་སོགས་པ་ཧོར་གྱི་མི་རབས་བཅུ་་་་་
གཅིག་གི་བར་དུ་བླ་མ་མཛད་པས་བོད་ཆོལ་ཁ་གསུམ་གྱི་བདག་པོ་མཁས་ཤིང་
གྲུབ་པར་བརྙེས་པས་བསྟན་པའི་བདག་པོར་གྱུར་པ་དེང་སང་གི་བར་དུ་བྱོན་
ཏེ་དེ་དག་གི་རྗེས་སུ་སློབ་པ་ཤ་སྟག་གོ། །ཡང་འབྲོག་མི་དང་དུས་མཚུངས་ལྟ་་
བུར་ལྷོ་བྲག་མར་པ་བྱ་བས་རྒྱ་གར་དུ་ལན་གསུམ་བྱོན་དཔལ་ནཱ་རོ་པ་དང་མེ་
• 242 •



ཏྲི་པ་ལ་སོགས་པ་མཁས་གྲུབ་ཀྱི་བླ་མ་མང་དུ་བསྟེན་ནས་གསང་སྔགས་བླ་མེད་
ཀྱི་གཞུང་བཤད་བསྐྱེད་རྫོགས་གནད་ཀྱི་མན་ངག་ལ་བརྟེན་ནས་སློབ་མ་མང་་་
དུ་བསྐྱངས་པས་བཤད་སྒྲུབ་ཀྱི་བསྟན་པའི་བདག་པོར་གྱུར། དེ་དག་གི་བཤད་
རྒྱུད་འཛིན་པ་ལ་རྔོག་གཞུང་པ་ཆོས་སྐུ་རྡོ་རྗེ་ནས་རིམ་པར་བརྒྱུད་ཅིང༌། སྒྲུབ་
བརྒྱུད་འཛིན་པ་ཚེ་གཅིག་ལུས་གཅིག་ལ་མཆོག་གི་དངོས་གྲུབ་བརྙེས་པའི་མི་ས་
ལ་རས་པ་ལ་སོགས་རྣམས་དང་དེ་ལ་ཉི་མ་དང་ཟླ་བ་ལྟར་གྲགས་པའི་སློབ་མ་
དྭགས་པོ་དང་རས་ཆུང་པ། དྭགས་པོ་རིན་པོ་ཆེ་ནི་བྱང་ཆུབ་སེམས་དཔའ་་་་
རྣམས་ཀྱི་ནང་ནས་མེ་ཏོག་ཟླ་མཛེས་སམ། ཐུབ་པའི་ཉན་ཐོས་རྣམས་ཀྱི་ནང་
ནས་ཟླ་འོད་གཞོན་ནུར་གྱུར་པའམ་སངས་རྒྱས་རྣམས་ཀྱི་ནང་ནས་སྨན་པའི་་
རྒྱལ་པོ་ཉིད་མིའི་སྲིད་པ་ལེགས་པར་གཟུང་ནས་སེམས་ཅན་གྱི་དོན་བྱེད་པ་་་
ཞིག་སྟེ། དེ་ལ་ཁམས་པ་མི་གསུམ་དུ་གྲགས་པའི་སློབ་མ་བྱུང་བ་ལས་གསལ་ ་
（ཁྱུང་པོའི་ཕྱོགས་）སྟོང་ཤོར་སྒོམ་ལ་རྗེས་འཛིན་མ་བྱུང་། ཁམས་པ་དབུ་སེ་
ནི་འདས་པའི་སངས་རྒྱས་གཞན་ཕན་རྣམ་རོལ་དང་མ་འོངས་པའི་སངས་རྒྱས་
དྲུག་པ་སེང་གེ་ཞེས་བྱ་བས་སྟོང་གསུམ་གྱི་སྟོང་ཆེན་པོའི་འཇིག་རྟེན་གྱི་ཁམས་
སུ་སྤྲུལ་པ་བྱེ་བ་ཕྲག་བརྒྱ་བཀྱེ་བའི་ནང་ནས་གངས་ཅན་པ་རྣམས་ཀྱི་རང་སྐུལ་
དང་འཚམས་པའི་སྐུར་བསམས་ཤིང་སྐྱེ་བ་བཞེས་ཏེ། དེ་ཉིད་ཀྱི་སྐུའི་རྣམ་་་་་
འཕྲུལ་དཔལ་མཁའ་སྤྱོད་དབང་པོ་ལ་སོགས་པ་སྤྲུལ་པའི་སྐུ་ན་རིམ་ཟུང་དུ་་་
བྱོན་ནས་ཀརྨ་ཀམ་ཚང་ཞེས་བྱ་བའི་བཤད་སྒྲུབ་ཀྱི་རིང་ལུགས་ཆེས་ཆེར་སྤེལ་
བར་མཛད་པའོ། །བདེ་གཤེགས་ཕག་མོ་གྲུབ་པའམ་ཁམས་པ་རྡོར་རྒྱལ་དེའང་
• 243 •



བཅོམ་ལྡན་འདས་དགྱེས་པ་རྡོ་རྗེའི་སྒྱུ་འཕྲུལ་ལས་གཞན་དུ་མ་ཡིན་པས་་་་་་་
དཔལ་ཀུན་ཏུ་བཟང་པོའི་ནགས་ཁྲོད་དུ་སྒྲུབ་པའི་རྒྱལ་མཚན་བཙུགས་ཏེ་སློབ་
མའི་མཐུ་བོར་གྱུར་པ་འབྲི་ཁུང་འཇིག་རྟེན་གསུམ་གྱི་མགོན། སྟག་ལུང་ཐང་པ།
གླིང་རས་ཏེ། དང་པོས་ནི། བན་ཁྲི་ཚོ་བཅོ་བརྒྱད་བསྡུས་ཏེ་སྡེ་བསྐྱངས། གནས་
གསུམ་དུ་སྒྲུབ་རྒྱུད་ཀྱི་རིང་ལུགས་སྐྱོང་བ་སོགས་མཛད་པ་བསམ་གྱིས་མི་ཁྱབ།
གཉིས་པས་ཀྱང་བྱང་ཁམས་ཡོངས་ཀྱི་འདྲེན་པ་གཅིག་པུར་གྱུར། གསུམ་པ་ནི་
རྒྱ་གར་ཆུ་བོ་གངྒ་ཚུན་ལ་རྟོགས་པ་མཐོ་བའི་ཕུལ་དུ་ཕྱིན། སློབ་མ་དང་ཡང་་
སློབ་སའི་དྲེག་པ་ཙམ་བྱུང་སྟེ་སྒྲུབ་རྒྱུད་ཀྱི་འབྱུང་གནས་སུ་གྱུར་པ་ཡིན་ནོ།
གཞན་ཡང་སོ་ཟུར་སྣུབས་གསུམ་ལ་སོགས་པ་རྣམས་ཀྱིས་བསྒྲུབ་པ་བཀའ་་་་
བརྒྱད་བཀའ་མ་དང་། རིགས་འཛིན་རྒོད་ལྡེམ་ཅན་དང་གུ་རུ་ཆོས་དབང་ལ་་
སོགས་པ་རྣམས་ཀྱི་གཏེར་མའི་སྐོར་ཏེ་གསང་སྔགས་རྙིང་མ་དག་ཀྱང་དར་་་་་
རྒྱས་སུ་མཛད་དོ། །དེ་བཞིན་དུ་སྟན་གཅིག་གི་བརྟུལ་ཞུགས་ལ་གནས་པ་ཁ་ཆེ་
པཎ་ཆེན་གྱི་རིང་ལུགས་པ་རྣམས་དང་། དུས་ཀྱི་འཁོར་ལོའི་བཤད་སྒྲུབ་ལ་གཙོ་
བོར་མཛད་པ་ཇོ་ནང་ཀུན་མཁྱེན་ཆེན་པོ་དང་། དམ་ཆོས་སྡུག་བསྔལ་ཞི་བར་
བྱེད་པ་དང་བདག་འཛིན་གྱི་སྤྲོས་པ་བཙན་ཐབས་སུ་གཅོད་པ་བདུད་ཀྱི་་་་་་
དཔྱོད་ཡུལ་གྱི་བདག་པོ་དམ་པ་སངས་རྒྱས་དང་། སྒྲ་དང་སྙན་ངག་དང་སྡེབ་
སྦྱོར་དང་མིང་གི་མངོན་བརྗོད་སོགས་ཀྱི་སྲོལ་འབྱེད་ལ་ཤོང་དཔང་ཡབ་སྲས་
སོགས་དང་། དམ་པའི་ཆོས་འདུལ་བ་པ་རྣམས་ཀྱི་མ་མར་གྱུར་པ་ཐམས་ཅད་
མཁྱེན་པ་ཤར་ཙོང་ཁ་པ་བློ་བཟང་གྲགས་པའི་དཔལ་ལ་སོགས་པ་རྣམས་ཀྱི་་་
• 244 •



ཤིང་རྟའི་སྲོལ་མི་འདྲ་བ་རེ་རེ་བཟུང་ནས་སངས་རྒྱས་ཀྱི་བསྟན་པ་ཉི་མ་ཤར་་
བ་ལྟར་མཛད་པ་ཡིན་ནོ། །འོན་ཀྱང་གླང་དར་མས་བསྟན་པ་བསྣུབས་ནས་ལོ་
ཙཱ་བ་རིན་ཆེན་བཟང་པོ་མ་བྱོན་བར་དུ་སྔར་ཐོས་བསམ་འགའ་ཞིག་བྱས་པའི་
བཙུན་པ་རྣམས་ཀྱིས་རྟེན་སྐྱ་བོའི་ཆས་སུ་ཞུགས་ནས་གཙུག་ལག་ཁང་རྣམས་་
སུ་བསྡད་ནས། ཁྲིམས་ལ་མ་འཇིགས་པའི་སྟོབས་ཀྱིས་གསང་སྔགས་ཀྱི་བརྒྱུད་
སྔ་འགྱུར་རྣམས་ཕན་ཚུན་བསྲེས་ཤིང་རང་བཟོས་བསླད་པའི་གླེགས་བམ་མང་
དུ་བྱུང་ཤིང་། རིམ་གྱིས་དེ་དག་གི་རྗེས་སུ་ཞུགས་ཏེ་ལྟ་སྤྱོད་འཆོལ་བར་སྤྱོད་་་
ཅིང་སྦྱོར་སྒྲོལ་ལ་མཆོག་ཏུ་འཛིན་པ་དག་མང་དུ་བྱུང་བས་བསྟན་པ་རིན་པོ་ཆེ་
སླད་ནས་མ་རུངས་པར་གྱུར་པ་ལ། ཕོ་བྲང་ཞི་བ་འོད་ཁུ་དབོན་དང་། ལོ་ཆེན་
རིན་བཟང་དང་། མགོས་ཁུག་པ་ལྷས་བཙས། ས་སྐྱ་པཎྜི་ཏ། ཉོག་ལྔ་བ་ཅན།
འབྲི་ཁུང་དཔལ་འཛིན་ལ་སོགས་པས་སུན་དབྱུངས་ཏེ་དྲི་མ་དང་བྲལ་བར་་་་་
མཛད་པ་ཡིན་ནོ། །འདིར་སྨྲས་པ། བསྟན་པ་མ་མོའི་བྱུང་བ་མ་ཤེས་པར། །སྒོས་
ཀྱི་ལོ་རྒྱུས་འཆད་འདོད་གད་མོའི་གནས། །དེ་ཡང་འཁྲུལ་མེད་སྨྲ་པོ་མ་མཐོང་
ནས། །བཀོད་འདིའང་བློ་ཅན་རྣམས་ཀྱིས་བསླབ་འོས་ཡིན། །ཞེས་བར་སྐབས་་
ཀྱི་ཚིགས་སུ་བཅད་པའོ། །
གང་དག་བྱང་ཆུབ་སེམས་དཔའི་སྤྱད་པ་སྤྱོད་པར་འདོད་པའི་སྨན་པ་་་་
རྣམས་ཀྱིས་མི་ཤེས་སུ་མི་རུང་བའི་ཕྱི་ནང་གཞན་གསུམ་གྱི་རྣམ་བཞག་ཤེས་བྱ་
སྤྱིའི་ཁོག་དབུབ་པ་དྲང་སྲོང་ཀུན་ཏུ་དགའ་བའི་ཟློས་གར་ཞེས་བྱ་བ་ཡུལ་་་་་་
མཐའ་ཁོབ་ལ་ཐོག་ཟུར་མཁར་དུ་བྱུང་བའི་སྨན་པ་ལེགས་བཤད་འཚོལ་གྱི་ཉེ་
• 245 •



བར་བཀོད་པ་ལས་བསྟན་པའི་མ་མོ་བོད་དུ་ཇི་ལྟར་བྱུང་བ་བརྗོད་པའི་སྐབས་
དེ་དྲུག་པའོ།། །།
སྒོས་སུ་བོད་གངས་ཅན་དུ་གསོ་རིག་དར་ཚུལ།
གཉིས་པ་སྒོས་སུ་བོད་གངས་ཅན་དུ་གསོ་རིག་དར་ཚུལ་བཤད་པ་ལ་་་་་
གསུམ་སྟེ། གཞན་གྱི་ལུགས་འགོད་པ། དེ་ལ་གནོད་བྱེད་བསྟན་པ། ཁུངས་ཐུབ་
ཀྱི་སྒྲུབ་བྱེད་འགོད་པའོ། །
དང་པོ་ནི། ཁོག་དབུབ་ཁྱུང་ཆེན་ལྡིང་བར། ཁོག་དབུབ་པ་ལ་ལུགས་་་་
གཉིས་ཏེ་དང་པོ་རིག་གནས་ལྔ་ངོས་བཟུང་བའི་ཕྱིར་ཐུན་མོང་སྤྱིའི་ཚུལ་དུ་་་
ཁོག་དབུབ་པ་དང་། ཁྱད་པར་དུ་གསོ་བ་རིག་པའི་ཉིང་ཁུ་ཡིན་པའི་ཕྱིར་རྒྱུད་
འདི་ཉིད་ཀྱི་ཚུལ་དུ་ཁོག་དབུབ་པའོ། །དང་པོ་ནི། སངས་ཀྱང་མ་རྒྱས་སེམས་་་
ཅན་དུ་མ་འཁྲུལ་བའི་སྔ་རོལ་ན་སེམས་ཞེས་པ་རྒྱུ་རྐྱེན་གང་ལའང་རག་མ་ལས་
པས་རང་བྱུང་དུ་བྱུང་བ། དངོས་པོ་དང་མཚན་མར་མ་གྲུབ་ཅིང་རིག་པ་འགག་
མེད་དུ་གསལ་བ་གཉེན་པོ་གང་གིས་ཀྱང་བསྲེག་བཅད་ཀྱིས་མི་བཤིག་པ།
ཕྱོགས་དང་རིས་སུ་རྒྱུར་མ་ཆད་ཅིང་ཐོག་མ་མེད་པའི་དུས་ནས་ཡེ་ནས་སྲིད་་་
པའོ། །དེ་ཉིད་གཞི་ཐོག་མ་ནས་ངོ་ཤེས་ཤིང་གྲོལ་བ་ལས་ཆོས་སྐུ་ཀུན་ཏུ་བཟང་
པོ་ཞེས་བཏགས་པ་སྟེ་ཐམས་ཅད་མཁྱེན་པའི་སངས་རྒྱས་སོ། །སེམས་ཉིད་དེ་་
སྟོང་ཞིང་ཅི་ཡང་ཡུལ་དུ་བྱར་མེད་པ་ཕྲ་ཞིང་གཟུང་དཀའ་བའི་ཕྱིར་རང་ངོ་མ་
ཤེས་ཏེ། རླུང་རང་རླུང་གིས་བཏེག །འོད་རང་འོད་ཀྱིས་གསལ་བར་བྱས་ཏེ་་་་
རང་སར་སྡོད་དུ་མ་ཉན་པར་འཁྲུལ་བ་ལས་ཁམས་གསུམ་གྱི་སེམས་ཅན་ཏེ་་་
• 246 •



འཁོར་བར་འཁྱམས་པའོ། །དེའི་ཚེ་རྟོགས་པ་ལ་སངས་རྒྱས་དང་མ་རྟོགས་པ་ལ་
སེམས་ཅན་དུ་གྱེས་པ་ལས། ཀུན་ཏུ་བཟང་པོ་རིག་པའི་ཉམས་ཏེ་ཆོས་སུ་སྨྲ་་་
བའི་རྗེས་སུ་ཞུགས་པ་ལ་དུས་གསུམ་གྱི་སངས་རྒྱས་གང་གཱའི་རླུང་གི་བྱེ་མ་སྙེད་
ཙམ་བྱུང་ངོ༌། །སེམས་ཉིད་རང་ངོ་མ་ཤེས་ཏེ་འཁྲུལ་པ་ལས་ཁམས་གསུམ་གྱི་་་
སེམས་ཅན་ཟད་འཕེལ་མེད་པའི་འཁྲུལ་འཁོར་རྣམས་བྱུང་ངོ་། །དེ་ལ་ཡང་་་་་
དག་པར་རྫོགས་པའི་སངས་རྒྱས་ཐབས་མཁས་ལ་ཐུགས་རྗེ་ཆེ་བ་ཉོན་མོངས་་
པའི་སྐྱོན་གྱིས་མ་གོས་པ་འཇིག་རྟེན་ལས་ཁྱད་པར་དུ་འཕགས་ཤིང་རྣམ་པ་་་
ཐམས་ཅད་མཁྱེན་པའི་ཡེ་ཤེས་དང་ལྡན་པ་དེས་ཐུགས་རྗེ་ཡེ་ཤེས་ཀྱི་སྤྱན་གྱིས་
ཁམས་གསུམ་གྱི་སེམས་ཅན་ལ་གཟིགས་པས་སེམས་ཅན་ཐམས་ཅད་རང་སྣང་
ལོག་པའི་དབང་གིས་ཁམས་གསུམ་དུ་འཁོར་ཞིང་རྒྱུད་དྲུག་ཏུ་འཁྱམས་ཏེ་སྡུག་
བསྔལ་སྣ་ཚོགས་ཀྱིས་ཉམ་ཐག་པར་གཟིགས་ནས་ཐུགས་རྗེ་ཆེན་པོས་འགྲོ་བའི་
དོན་མཛད་པ་ནི་སེམས་ཅན་ཐ་མལ་རང་རྒྱུད་པ་འདོད་ཡོན་ལྔ་ལ་ཆགས་ཤིང་
ཞེན་པ་རྣམས་ཀྱི་དོན་དུ་འཁོར་ལོ་རྒྱུན་གྱི་ཐེག་པ་འབྱུང་བའི་སྒོ་ནས་འདོད་པ་
ཚིམ་པར་མཛད་དོ། །རིགས་དྲུག་རང་རང་གི་སྡུག་བསྔལ་གྱི་ཉམ་ཐག་པ་ལ་་་་
ཐུབ་པ་དྲུག་ཏུ་སྤྲུལ་ནས་རང་རང་གི་དེད་དཔོན་དང་མགོན་སྐྱབས་སུ་མཛད་
དོ། །ཁྱད་པར་དུ་འགྲོ་བའི་ལུས་འཕྲལ་གྱི་དགོས་འདོད་བསྐོང་བ་ལ་འདུ་བྱེད་
བཟོའི་ལས་གང་ལ་གང་དགོས་པས་དེའི་དོན་མཛད་དོ། །རླུང་མཁྲིས་བད་ཀན་
ལས་གྱུར་པའི་ནད་བཞི་བརྒྱ་རྩ་བཞིས་གདུངས་པ་ལ་གསོ་རིག་སྨན་གྱི་ཐེག་་་་
པས་དོན་མཛད་དོ། །འབྱུང་བ་ལྔ་གཅོད་འགྲལ་མ་སྙོམས་པས་འགྲོ་བའི་ཚེ་དང་
• 247.
4



ལོངས་སྤྱོད་ཉམས་པ་ལ་གཙུག་ལག་སྣང་གསལ་སྒྲོན་མས་དོན་མཛད་དོ། །རང་
རྟོག་འདྲེར་ལངས་ནས་ལྷ་དང་གདོན་དུ་གཟུང་བའི་རྟོག་པ་གསལ་བ་ལ་་་་་་
གཡུང་དྲུང་བོན་དང་བསྲུང་བ་སྔགས་ཀྱི་སྒོ་ནས་དོན་མཛད་དོ། །དུག་གསུམ་་
ལས་གྱུར་པ་ཉོན་མོངས་པ་བརྒྱད་ཁྲི་བཞི་སྟོང་གིས་གདུངས་ཏེ་འཁོར་བ་ལས་
འབྱུང་བར་འདོད་པས་དོན་དམ་ངེས་པའི་ཐེག་པ་རིམ་པ་དགུའམ། ངེས་པའི་
ཐེག་པ་ཆོས་ཀྱི་སྒོ་མོ་བརྒྱད་ཁྲི་བཞི་སྟོང་གི་སྒོ་ནས་འགྲོ་བའི་དོན་མཛད་དོ། །
ཉོན་མོངས་པ་རགས་པ་ལོག་འདྲེན་གདུག་པ་ཅན་འདུལ་བ་ལ་ཆོ་འཕྲུལ་སྔོན་
བྱུང་གི་ཐེག་པ་སྲོག་སེར་གཏད་གསུམ། མུ་གེ་ནད་མཚོན་གསུམ། མེ་ཆུ་རླུང་་་་
གསུམ་གྱི་བསྐལ་པ་ལས་ངན་རྒྱུན་དུ་གཅོད་པའི་ཚུལ་དུ་མཛད་པའོ། །དེ་ལྟར་
དུ་ཐོག་མ་མེད་པའི་དུས་ནས་འཁོར་བ་མ་སྟོང་ཀྱི་བར་དུ་དོན་མཛད་ཀྱང་། ད་
ལྟའི་བསྐལ་པ་བཟང་པོ་འདི་ལ་འཇིག་རྟེན་གྱི་ཁམས་འདིར་སངས་རྒྱས་སྟོང་་
དང་རྩ་གཉིས་བྱོན་ནས་འགྲོ་བའི་དོན་མཛད་པར་གསུངས། དེའང་སངས་རྒྱས་
རབ་བདུན་ཐལ་བའི་ཕྱི་མ་ཤཱཀྱ་ཐུབ་པ་དེས་དང་པོར་བྱང་ཆུབ་མཆོག་ཏུ་་་་་
ཐུགས་བསྐྱེད། བར་དུ་བྱང་ཆུབ་ཀྱི་སྤྱོད་པ་སྣ་ཚོགས་མཛད་པའི་མཐའ་མ་ལྷ་་
ཡུལ་ན་དམ་པ་ཏོག་དཀར་པོ་བཞུགས་པ་ལ་སངས་རྒྱས་རྣམས་ཀྱིས་འགྲོ་བའི་
དོན་ལ་བསྐུལ་བས། གཟིགས་ཐབས་རྣམ་པ་དྲུག་གི་སྒོ་ནས་རྒྱལ་པོ་ཟས་གཙང་
མའི་སྲས་སུ་འཁྲུངས་ཏེ་གཞོན་ནུའི་རོལ་རྩེད་མཛད། བཙུན་མོ་དང་ཚོགས་་་་
ནས་རྒྱལ་སྲིད་བཟུང་། གྲོང་ཁྱེར་སྒོ་བཞིར་སྐྱེ་རྒ་ན་འཆི་གཟིགས་པས་འཁོར་
བ་ལ་སྐྱུག་ལོག་སྟེ་རབ་ཏུ་བྱུང་ནས་ཆུ་བོ་ནེ་རཉྫ་ནའི་འགྲམ་དུ་དཀའ་ཐུབ་ལོ་
• 248 •



དགུ་མཛད་ནས་སྲོད་ལ་བདུད་བཏུལ། ཐོ་རངས་རྡོ་རྗེ་གདན་གྱི་སྤོ་ལ་མངོན་་
པར་རྫོགས་པར་སངས་རྒྱས་ནས་ཆོས་ཀྱི་འཁོར་ལོ་རྣམ་པ་གསུམ་དུ་བསྐོར་་་་
ནས་འགྲོ་དོན་རྫོགས་པར་མཛད་དོ། །དེའང་འཁོར་ལོ་དང་པོའི་དུས་སུ་འདུལ་
བ་སྨན་གྱི་ལུང་བཀའ་སྩལ། གཉིས་པའི་དུས་སུ་ཀུན་དགའ་བོ་ལ་གཅེར་མཐོང་
རིག་པའི་རྒྱུད་ཆེན་པོ་ལེའུ་སུམ་སྟོང་ལྔ་བརྒྱ་པ་དང་། རྒྱུད་ཤེལ་གྱི་མེ་ལོང་ལེའུ་
ལྔ་བཅུ་པ་བཀའ་སྩལ། གསུམ་པའི་དུས་སུ་ཚོང་དཔོན་གྱི་བུ་ཆུ་འབེབས་ལ་མདོ་
སྡེ་གསེར་འོད་དམ་པ་བཀའ་སྩལ། དེའི་ཚེ་དེའི་དུས་ན་སངས་རྒྱས་སྨན་གྱི་བླར་
སྤྲུལ་ནས་གསོ་བ་རིག་པ་རྣམས་བཀའ་སྩལ། བི་ཤྭ་ཀརྨར་སྤྲུལ་ནས་བཟོ་རིག་པ་
རྣམས་བཀའ་སྩལ། གཞན་ཡང་གང་ལ་གང་འདུལ་བ་དེ་དང་དེར་སྤྲུལ་ནས་་་
འགྲོ་བའི་དོན་རྫོགས་པར་མཛད་དོ། །སངས་རྒྱས་མྱ་ངན་ལས་འདས་ནས་་་་་
བཀའ་སྡེ་སྣོད་གསུམ་དུ་བསྡུས་སོ། །དེ་ནས་དགེ་བའི་བཤེས་གཉེན་རྣམས་ཀྱིས་
སངས་རྒྱས་ཀྱི་བཀའ་ལ་བརྟེན་ནས་འཁོར་ལོ་གསུམ་འགྲོལ་བའི་བསྟན་བཅོས་
མང་དུ་མཛད་དོ། །ཕྱོགས་ཀྱི་གླང་པོ་དང་དྷརྨ་ཀརྟིས་བཀའ་ཐུན་མོངས་སུ་་་་
འགྲོལ་བ་གཏན་ཚིགས་ཚད་མ་སྡེ་བདུན་མཛད། ཙན་དྲ་གོ་མིས་སྒྲ་རིག་པ་བྱ་
ཀ་ར་ཎ་སྡེ་བརྒྱད་མཛད། དེ་ནས་བཀའ་དང་བསྟན་བཅོས་ཀྱིས་བསྡུས་པའི་་་
བསླབ་པའི་གཞི་ཇི་སྙེད་ཅིག་ཡོད་ཀྱང་། རང་དོན་སྒྲུབ་ཅིང་གཅིག་པུར་གནས་
པ་དང་། གཞན་དོན་སྒྲུབ་ཅིང་སྤྱི་བོས་བཀུར་བའོ། །ཞེས་སོགས་དང་།
གཉིས་པ་རྒྱུད་འདི་ཉིད་ཀྱི་ཚུལ་དུ་ཁོག་དབུབ་པ་ནི། གསོ་བ་རིག་པ་་་་
ཐམས་ཅད་བསྡུ་ན་དམ་པའི་ཆོས་དང་འདྲ་བར་བཀའ་དང་བསྟན་བཅོས་་་་་
• 249 •



གཉིས་སུ་འདུས་སོ། །བཀའ་ནི། སྨན་གྱི་འདུལ་བ་དང་། གསེར་འོད་དམ་པ་་་་
དང་། གཅེར་མཐོང་རིག་པའི་རྒྱུད་ཆེན་པོ་དང་། རྒྱུད་ཤེལ་གྱི་མེ་ལོང་རྣམས་ནི་
ཞལ་ནས་གསུངས་པ། རྒྱུད་བཞི་དང་གསོ་དཔྱད་འབུམ་པ་ནི་བྱིན་གྱིས་་་་་
བརླབས་པ། རྗེས་སུ་གནང་བ་ནི་རིགས་གསུམ་མགོན་པོས་གསུངས་པ་རྣམས་ཏེ།
བྱང་ཆུབ་སེམས་དཔས་མཛད་པ་བསྟན་བཅོས་ཀྱང་ཡིན་ནོ། །བསྟན་བཅོས་ནི།
ཚངས་པས་གསོ་དཔྱད་འབུམ་པ་ལ་བརྟེན་ནས་གསང་བ་སྙིང་པོའི་དོན་བསྡུས་
བྱ་བ་དང་། སྐྱེ་དགུའི་བདག་པོ་མྱུར་བས་འཕྲུལ་ལུགས་ཀྱི་མེ་ལོང་དང་། བརྒྱ་
བྱིན་གྱིས་བྱང་ཁོག་ཁྲེམས་ཀྱི་ལུང་རིན་པོ་ཆེའི་འོད་འཕྲོ་བའི་རྒྱུད་སོགས་དང་།
ཀླུ་སྒྲུབ་ཀྱི་སོ་མ་ར་ཛ། མདོ་ལྔ། ཀུ་མུ་ཏ། གསང་ཏིག་སྒྲོན་མ་མཛད། བདུད་དུ་་
སྤྲུལ་ནས་ནག་པོའི་རྒྱུད་གསུམ་མཛད། རྒྱུན་ཤེས་ལ་སོགས་པ་བརྒྱད་ཀྱིས་ཙ་ར་
ཀ་སྡེ་བརྒྱད་དེ། བརྐོས་བསྟན་པ་ལེའུ་བརྒྱ་བཅོ་ལྔ་སྒྲུབ་ལུགས་ཀྱི་སྡེ་ལེའུ་ལྔ་བཅུ།
སྨན་གྱི་སྡེ་ཚན་བསྟན་པ་ལེའུ་བརྒྱ་དྲུག་ཅུ། མི་འཇིགས་པའི་མཚོན་ཆ་ལེའུ་ལྔ་
བཅུ་རྩ་གསུམ། བདུད་རྩི་སྒྲུབ་ལུགས་ལེའུ་བརྒྱད། སྲོག་གི་སྒྲོམ་བུ་ལེའུ་ལྔ་བཅུ་
རྩ་བཞི། གསོ་བྱེད་སྨན་སྦྱོར་གྱི་ལེའུ་བརྒྱ་བཅུ་གསུམ། སྦྱོང་བྱེད་ལས་ལྔ་ལ་ལེའུ་
བཅོ་ལྔ། སྤྱིར་དྲིལ་བས་ལེའུ་བརྒྱ་ （འདིར་ལེའུའི་གྲངས་ལ་ཐེ་ཚོམ） དྲུག་ཅུ་་
རྩ་གསུམ། བམ་པོ་བདུན་ཅུ་རྩ་བརྒྱད། དྲང་སྲོང་རྒྱུན་ཤེས་ཀྱིས་ཡན་ལག་་་་་་
བརྒྱད་པ་ཆེན་པོ། ནམ་སོ་སྐྱེས་ཀྱིས་བརྒྱུད་པ་ལ་འཇུག་པ། དྲང་སྲོང་དཔལ་་་
ལྡན་འཕྲེང་བས་ཙ་ར་ཀའི་སྟོད་འགྲེལ་གསེར་གྱི་པར་ཁབ། སྨད་འགྲེལ་འཕྲུལ་
གྱི་ལྡེ་མིག །ཉི་མའི་སྙིང་པོ་དང་ཟླ་བའི་སྙིང་པོ་ཟླ་བའི་འོད་ཟེར་གསུམ་གྱིས་ཇ་
• 250 •



ལོག་གི་དཔྱད་གསུམ། དེ་དག་ལ་བརྟེན་པའི་འགྲེལ་པ་དང་བསྡུས་པའི་གསོ་་་
དཔྱད་ཇི་སྙེད་ཅིག་གནས་པ་ནི་བསྟན་བཅོས་སོ། །དེ་དག་ཐམས་ཅད་དྲིལ་ན་
ལུགས་སྡེ་བཞིར་འདུས་པ་ལས། ནང་པ་ལ་རྒྱུད་ལྔ་དང་མདོ་ལྔ་ལས། རྒྱལ་་་་་
རིགས་ལ་རིན་ཆེན་སྤུངས་པའི་བརྒྱུད། བློན་པོ་ལ་རིན་ཆེན་གསེར་གྱི་བརྒྱུད།
རྗེ་རིགས་ལ་དགའ་བྱེད་ནམ་མཁའི་རྒྱུད། བྲམ་ཟེ་ལ་མེ་ལྕེ་འཕྲེང་བའི་བརྒྱུད།
དམང་རིགས་ལ་རིན་ཆེན་རྩར་གྱི་བརྒྱུད་དོ། །མདོ་ལྔ་ནི་རེག་པ་རྩའི་མདོ། འཚོ་
བ་ཟས་ཀྱི་མདོ། སྦྱོར་བ་སྨན་གྱི་མདོ། གཏར་སྲེག་དཔྱད་ཀྱི་མདོ། རྨ་ཆས་བཟོའི་
མདོའོ། །རྒྱལ་བ་ལྷ་ལ་རྒྱུད་གཉིས་ཏེ། གསོ་དཔྱད་འབུམ་པ་དང་རིན་པོ་ཆེ་འོད་
འཕྲོ་བའི་རྒྱུད་དོ། །དྲང་སྲོང་ལ་གསུམ་སྟེ། དྲང་སྲོང་སྙིང་རྒྱུད་དང༌། བདུད་རྩི་
སྙིང་པོ་དང་། ཙ་ར་ཀ་སྡེ་བརྒྱད་དོ། །མུ་སྟེགས་པ་ལ་སྐྲ་ཤད་འཛིངས་པའི་རྒྱུད།
མེ་ལྟར་འབར་བའི་རྒྱུད། རྡོ་རྗེ་ཁ་སྨྲའི་རྒྱུད། དབང་ཕྱུག་ནག་པོ་སྐེ་རགས་ཀྱི་་
རྒྱུད། ཙ་ར་ཀ་འབུམ་སྡེའི་རྒྱུད་དང་དྲུག་གོ། །ལུགས་སྡེ་བཞི་ཁའི་བཅུད་ཕྱུང་་
པ་རིག་པ་སྔོན་དུ་བྱུང་བའི་རྒྱུད་སྡེ་ལ། བམ་པོ་བརྒྱད་པ་ཡན་ལག་དྲུག་པ།
སྙིང་པོ་བསྡུས་པ། ཤ་ཏ་ཀ །མི་འཇིགས་མཚོན་ཆ། བདུད་རྩི་བུམ་པ། རིན་པོ་་
ཆེ་དབྱིག་ཤེལ། འགྲམ་པ་ཏི་སྦྱོར་བ་བརྒྱ་པ་དེ་དགུའོ། །དེ་ལྟར་ན་གསོ་དཔྱད་
ཀྱི་རྒྱུད་སྡེ་ཆེན་པོ་རྣམས་དང་། རྒྱུད་ཕྲན་གྲངས་ཀྱིས་མི་ཆོད་པ་ཅིག་ཡོད་སྐད་
དོ། ཞེས་པ་དང་། སྟོང་ཐུན་མཛེས་པའི་འཇའ་རིས་སུའང་བཀའ་བསྟན་བཅོས་
དང་ལུགས་སྡེའི་འཆད་ལུགས་གོང་མ་དང་མཐུན་པར་བྱུང་ངོ་། །འདི་གཉིས་་
ལ་སྔ་མའི་ཁོག་དབུབ་ཀྱི་སྲོལ་འབྱེད་ནི་ཕྱོགས་འདིར་མ་བྱུང་བར་སྣང་ལ་འདི་
• 251 •



དག་ལ་བརྟེན་ནས་རྒྱུད་ཀྱི་སྟོང་ཐུན། ཆེ་རྗེ་ཞིག་པོས་མཛད་པའི་གསལ་བྱེད་་
སྒྲོན་མ། ཕག་སྟོན་ཤཱཀྱ་མགོན་པོས་མཛད་པའི་དོན་གསལ་ཉི་མའི་འོད་ལྡན།
སྨན་སྟོན་གཞོན་ནུ་རིན་ཆེན་གྱིས་མཛད་པའི་སྟོང་ཐུན་ཆེན་མོ། །བྲང་ཏི་དཔལ་
ལྡན་འཚོ་བྱེད་ཀྱིས་མཛད་པའི་ཤེས་བྱ་རབ་གསལ་རྒྱས་བསྡུས། གྲོ་པ་ཚོགས་་་
གཉིས་རྒྱ་མཚོས་མཛད་པའི་བིཌཱུརྱའི་ཆུ་རྒྱུན། ཆོས་ཀྱི་དབང་ཕྱུག་གིས་མཛད་
པའི་དོན་བཞི་གསལ་སྒྲོན། སྙེ་མདོ་ཀུན་དགའ་དོན་གྲུབ་ཀྱིས་མཛད་ཟེར་བའི་
ལོ་རྒྱུས་བྱུང་ཚུལ་དཔལ་མཁའ་སྤྱོད་དབང་པོས་མཛད་ཟེར་བའི་ཁུངས་ཀྱི་ཡིག་
ཆུང་སོགས་དང་། ཡན་ལག་བརྒྱད་པའི་ཕྱོགས་ལ་མཐའ་བཞི་ཤི་ལ་སམྦྷ ་ཝས་
མཛད་པའི་བདུད་རྩི་ཆུ་རྒྱུན་གཡུག་པོ་རྒྱལ་ཚས་མཛད་པའི་ཁོག་དབུབ། ཆེ་རྗེ་
ཞང་སྟོན་གྱི་མཛད་པའི་རྒྱལ་མཚན་རྩེ་འབར། མི་ཉག་མི་བསྐྱོད་རྡོ་རྗེས་མཛད་
པའི་ཁོག་དབུབ་སྒྲུང་ཕྲེང་། སྟོང་ཐུན་སོགས་དང་གཞན་ཡང་གདམས་པ་སུམ་
ཅུ་པའི་ཁོག་དབུབ། བདུད་རྩི་སྙིང་པོའི་ཁོག་དབུབ་སོགས་ཕྱིས་འབྱུང་ཐམས་
ཅད་ཀྱང་ཚིག་གི་རྒྱས་བསྡུས་ཙམ་མ་གཏོགས་བརྗོད་བྱ་གཅིག་པ་ཁོ་ནར་སྣང་
ངོ་། །དེའང་བོད་དུ་དར་ཚུལ་ཆད་པའི་སྐབས་སུ་སྔ་དར་དང་བར་དར་དང་ཕྱི་
དར་དང་གསུམ་དུ་བསྡུས་ཏེ། དང་པོ་ནད་གསོ་བའི་དཔྱད་མེད་པ་ལ་མེད་་་་་
དབོན་གྱི་སྐུ་དྲིན་ལས་སངས་རྒྱས་ཀྱི་བསྟན་པ་བཞིན་དུ་གསོ་དཔྱད་ཀྱང་བྱོན་
ཏེ། བྱང་ཆུབ་སེམས་དཔའ་ཀུན་དུ་བཟང་པོའི་སྤྲུལ་པ་ལྷ་ཐོ་ཐོ་རི་སྙན་ཤལ་གྱི་
རིང་ལ་ན་ལུགས་ལ་དཔགས་པའི་ཟས་ཀྱི་ཕན་གནོད་དང༌། རྨ་གསར་ལ་མར་
ཁུ་བཏང་དེ་རྩ་ཁ་སྡོམ་པ་ཙམ་བྱུང་སྟེ་སྨན་དཔྱད་ཀྱི་དབུ་བརྙེས། དེ་ནས་་་་་
• 252 •



གདུང་རབས་ལྔ་ན། སྤྱན་རས་གཟིགས་ཀྱི་སྤྲུལ་པ་སྲོང་བཙན་སྒམ་པོ་བྱོན་ཏེ་་
དེས་སྙུང་བའི་ཚུལ་བསྟན་པས་གསོ་བ་ལ་སྨན་པ་མེད་པས་རྗེ་བློན་རྣམས་་་་་་་
བཀའ་བགྲོས་ནས་ཐོན་མི་སམ་བྷོ ་ཊ་དང་རླངས་ཁམས་པ་གོ་ཆ་ལ་ཕྱག་རྟགས་
གསེར་གྱི་པ་ཏྲ་བདུན་དང་གསེར་ཕྱེ་བྲེ་དོ་བསྐུར་ནས་ཕྱོགས་ཀྱི་སྨན་པ་སྤྱན་་་་
འདྲེན་དུ་བཏང་བས་རྒྱ་གར་ནས་དྷ་མཱ་རཱ་ཛ། རྒྱ་ནག་ནས་ཧ་ཤང་མ་ཧཱ་ཀིན་
དྷ། ཕྲོམ་ནས་དམུ་རྗེ་ཐོ་ཁྲོམ་གྱི་སྲས་བཙན་པ་ཤི་ལ་ཧ་ཀ་གསུམ་སྤྱན་དྲངས་་
པ་ར་ས་འཕྲུལ་སྣང་དུ་བཞུགས་ནས་ཆོས་རྒྱལ་གྱི་སྐུ་ལ་གསོ་བའི་དཔྱད་བྱས་་་
པས་སྙིང་དངས་པ་ལ། རྒྱལ་པོས་གསེར་ཕྱེ་བྲེ་ལ་གཞལ་བ་དང་། རྟ་བཟང་པོ་་
སྒ་སྲབ་དང་བཅས་པ་རེ་རེ་ཕུལ་ནས་བླའི་སྨན་པར་བཞུགས་སུ་གསོལ་བས། རྒྱ་
དཀར་ནག་གི་སྨན་པས་བཞུགས་པར་མ་གནང་མོད་ཀྱི་འོན་ཀྱང་གསོ་དཔྱད་་
ཀྱི་བསྟན་བཅོས་ཕུལ་བ་ནི། དྷརྨ་རཱ་ཛས་ནད་རླུང་མཁྲིས་བད་ཀན་གསུམ་དུ་ཕྱེ་
ནས་དེའི་གཉེན་པོར་སྨན་གྱི་འབུ་ཤག་ཆེ་ཆུང་ལ་སོགས་པ་བསྒྱུར། ཧ་ཤང་མ་
ཧཱ་ཀིན་དྷ ས་སྤྱི་གཙུག་ནས་རྐང་མཐིལ་ཡན་ལ་སྒོས་བཅོས་ཀྱི་སྐོར་དང་རྒྱ་་་་་
དཔྱད་ཐོར་བུ་བ་མང་དུ་བསྒྱུར་ནས་རང་གི་ཡུལ་དུ་བཞུད། བཙན་པ་ཤི་ལ་་་
ཧས་དེ་པོ་ནེ་ཙོ་རྨ་བྱ་གསུམ་ལས་བྱུང་བ་སྐུ་གསུམ་གྱི་སྐོར་སོགས་མང་དུ་་་་་་
བསྒྱུར་ནས་བླའི་སྨན་པར་བཞུགས་ཏེ་ཁབ་ཀྱང་བཞེས། དེ་ལ་སྲས་གསུམ་བྱུང་
བའི་ཆེ་བ་གཙང་དུ་བཏང་བ་ལས་བི་ཇིའི་བརྒྱུད་པ་རྣམས་འཕེལ། བར་པ་་་་
གཡོར་པོར་བཏང་སྟེ་གཡོར་པོ་ས་རྩུབ་པས་མགོ་དཔྱད་ལ་མཁས་དགོས་་་་་་་
གསུངས་ནས་ནཱ་ག་ར་ཙའི་མདའ་བཅོས་དང་གཟེབ་བསྡུས། མདའ་བཅོས་ལེའུ་
• 253 •



བཞི་པ་རྩ་བ་རིན་ཆེན་འཕྲུལ་གྱི་བཞི་སྐོར། འགྲེལ་པ་དམྱལ་པ་ཁྲག་འཛག་ཆེ་
ཆུང་། མགོ་དཔྱད་མ་བཞི་བུ་དགུ། རྩའི་ལོག་འདྲེན་ཆེ་ཆུང་རྩ་བཅོས་སྲོག་གི་་་
འཁོར་ལོ་ཆེ་ཆུང་། ཟ་ཧོར་རྒྱལ་པོའི་ལོག་གནོན། ལྷ་བ་དང་ཀླད་པ་བཅོས་པ་
སོགས་བྱིན་ནས་བཏང་བ་ལས་ལྷོ་ཕྱོགས་དོང་ཁའི་སྨན་པ་རྣམས་བྱུང་ངོ༌། །
སྲས་ཆུང་བ་དབུ་རུར་བཞུགས་ཏེ་དབུ་རུ་མི་ངན་པས་འཁྲུག་རྩོད་མོད་ཡན་་་་
ལག་དང་བྱང་ཁོག་ལ་མཁས་དགོས་ཟེར་ནས་དེ་པོའི་སྐུ་སྟོད་སྨད་ཀྱིས་ལུས་ཀྱི་
གསང་བཙལ་བ། ནེ་ཙོའི་སྐུ་སྟོད་སྨད་ཀྱི་ལུས་ལ་ཁ་དམར་གདགས་པ། རྨ་བྱའི་
སྐུ་སྟོད་སྨད་ཀྱི་ཆིངས་ཆས་ཀྱི་རང་བཞིན་འོད་གསལ་བ་གནས་ལུགས་བཞི་ལ་
མཁས་པས་རྒོལ་བ་ཚར་གཅོད་པ། བླ་མ་བརྒྱུད་པའི་གདམས་ངག་གི་བྱེ་བྲག་སོ་
སོ་ལ་མཁས་པས་ངེས་ཤེས་སྐྱེད་པ། ཤེས་རབ་ཅན་གྱི་མན་ངག་གི་གནད་ལ་་་
མཁས་པས་རྨོངས་པའི་འཁྲུལ་པ་སེལ་བ་ལག་ལེན་དམར་ཁྲིད་ཀྱི་སྐོར་ཏེ་དེ་་་
ལྟར་སྐུ་གསུམ་དང་གདམས་པ་གསུམ་སྟེ་ཕྲོམ་གྱི་དབྱེ་བ་དྲུག་པ་ཞེས་བྱ་བ་ལ་་
སོགས་པ། རྩ་ཚིགས་ཉ་རུས་རྒྱུས་པ་རྣག་ཆུ་སེར་དང་བཅས་པའི་བཅོས་ཐབས་
སོ་སོ་དང་། བྱང་ཁོག་ལ་སྟོད་གསེར་གྱི་སྒྲོམ་བུ། སྨད་ལྕགས་ཀྱི་སྒྲོམ་བུ། ལོགས་
རིན་ཆེན་བང་མཛོད་སྒྲོམ་བུ། རོ་བཀྲ་ཆིངས་ཁྲོམས་འཕྲུལ་གྱི་མེ་ལོང་། དེའི་་་་
འགྲེལ་པ་བརྒྱད། གནད་ཀྱི་ཡི་གེ་གསུམ་མི་འགྱུར་བའི་རྟགས་གཉིས་མ་ལྔ་བུ་་
ལྔ་ལ་སོགས་པའི་གདམས་པ་གནང་ནས་ལྷ་སར་བཞུགས་པ་ལ་སོག་པོ་སྨན་་་་
པར་གྲགས། དེའི་གདུང་རྒྱུད་ནི་ཆད་སྨན་རྒྱུད་འཛིན་པའི་སློབ་མ་གཉའ་དང་
མཐའ་བཞི་ལ་སོགས་པ་བྱུང༌། གཞན་ཡང་ཁ་ཆེའི་པཎྜི་ཏ་ཨཱ་ནན་ཏ་ཞེས་བྱ་་་
• 254 •



བས་ཀྱང་ཐོར་དཔྱད་མང་དུ་མཛད་ཅིང་། གསོ་དཔྱད་བསྒྱུར་བའི་ལོ་ཙཱའང་་་་
མཛད་དེ་དེ་རྣམས་ལ་སྔར་དར་ཞེས་བྱའོ། །དེ་ནས་བཙན་པོའི་གདུང་རབས་་
བཞི་ནས་ཁྲི་ལྡེ་གཙུག་བརྟན་མེས་ཨག་ཚོམས་ཀྱི་རིང་ལ་སྨན་པ་བི་ཅི་དང་བི་་
ལྷ་སྤྱན་དྲངས་ནས་སྨན་དཔྱད་མོ་རྩིས་དང་། དམར་བྱང་རྩ་འགྲེལ་བསྒྱུར།
བྲང་ཏི་རྒྱལ་མཉེས་ཁར་ཕུ་བ་བཙན་པོའི་བརྒྱུད་ནས་བརྒྱུད་ཀྱི་བླ་སྨན་དུ་་་་་་
དབང་བསྐུར། དཔྱད་ཡིག་གཅེས་པ་དང་ཕུ་དུད་དུ་བྱ་བའི་རྩིས་ཀྱི་བཀའ་ཡིག་
གནང་ངོ་ཞེས་པ་དང་། དེ་ནས་མངའ་བདག་ཁྲི་སྲོང་ལྡེ་བཙན་གྱི་དུས་སུ་་་་
མཁན་པོ་བོ་དྷི ་ས་ཏྭ་དང༌། ཨུ་རྒྱན་པད་མ་ལ་སོགས་པའི་པཎྜི་ཏ་རྣམས་དང་།
སད་མི་མི་བདུན་དང་ཀ་ཅོག་ཞང་གསུམ་སོགས་ལོ་ཙཱ་བ་རྣམས་ཀྱིས་དམ་པའི་
ཆོས་དར་ཞིང་རྒྱས་པར་མཛད་པས་རྗེའི་མངའ་ཐང་ཕུན་སུམ་ཚོགས་ཀྱང་།
སྔོན་གྱི་ལས་ལས་གྱུར་པའི་སྲོག་གཅོད་པའི་ནད་དང་། འཕྲལ་གྱི་རྐྱེན་ལས་གྱུར་
པའི་ཟུག་རྔུའི་ནད་མང་པོ་བྱུང་བ་ལ། དེའི་དུས་ན་བོད་ལ་ཡོངས་སུ་གྲགས་་་་
པའི་སྨན་པ་ཆེར་མེད་པས་ནད་སེལ་བའི་ཐབས་མ་ཤེས་ནས་ངའི་བོད་
འབངས་རྣམས་ལ་ཆོས་དར་ཀྱང་འཆི་བདག་ལས་ཀྱང་མི་ཐར་འདུ་བ་འཁྲུགས་
པའི་ནད་ཀྱང་མི་སེལ། འཕྲལ་རྐྱེན་གློ་བུར་ཡེ་འགྲོགས་ཀྱང་སེལ་མི་ཐུབ་པ་་་་
འདུག་པས་འདི་ལ་ཐབས་གཅིག་ཅི་ཡོད་ཅེས་རྗེ་བློན་བཀའ་བགྲོས་པས་གསོ་
རིག་ཕུལ་དུ་ཕྱིན་པ་ཤེས་པའི་སྨན་པ་སྤྱན་འདྲེན་པར་ཞལ་མཐུན་ཏེ་ཞང་ཡེ་་་
ཤེས་སྡེ་ལ་སོགས་པའི་མི་དགུ་ཕྱོགས་རིས་རྣམས་སུ་བརྫངས་པ་ལས་རྒྱ་གར་་་་་
ནས་ཤན་ཏི་གབྷ ་ཁ་ཆེ་ནས་གུ་རྒྱ་བཛྲ། རྒྱ་ནག་ནས་སྟོང་གསུམ་གང་བ་བྷ་ལ་
• 255 •



ཧ་ཤང་། ཧ་ཏི་པྲ་ཏ་གསུམ། སྟག་གཟིག་ནས་སོག་པོ་ཧ་ལ་ཤན་ཏི། གྲུ་གུ་ནས་་
སེང་མདོ་འོད་ཆེན། དོལ་པོ་ནས་ཁྱོལ་མ་རུ་རྩེ། བལ་པོ་ནས་དྷརྨཱ་ཤི་ལ་རྣམས་་་
སྤྱན་དྲངས་ནས་སླེབས་པའི་ཚེ་སྨན་པ་རྣམས་ཉམས་སད་པའི་ཆེད་དུ་ཕོ་བྲང་
འཕང་ཐང་གི་ནང་དུ་བཞུགས་ཟ་འོག་གི་ཐ་གུ་དགུ་སྒྲིལ་དེ་ཕོ་ལ་བཏགས་པ་་
ཕྱི་ལ་བཏང་སྟེ་བརྟག་ཏུ་བཅུག་པས་རྒྱལ་པོ་གྲོངས་སམ་བདག་ཅག་རྣམས་་་་་
ཉམས་སུ་ཐོང་། འདི་ནི་ཁ་འདར་ལ་གཏིང་སྤུན་པ་འདབ་ཆགས་བྱའི་རྩར་་་་་
གདའོ་ཟེར། སླར་བྱི་ལ་ལ་བཏགས་ནས་བཏང་བས་འདི་ནི་ཕྱི་དལ་ལ་ཁོང་་་་་
འཁྱུག་པ་སྡེར་ཆགས་གཅན་ཟན་གྱི་རྩ་འོ་ཟེར། ཡང་རང་འཐག་ལ་བཏགས་་་
ནས་བཏང་བས། འདི་ནི་ཁ་བྱིང་པ་རྟིང་སྲ་བ་གོར་མ་རྡོའི་རྩའོ་ཟེར། དེ་ནས་་
རྗེའི་ཕྱག་གིས་བཟུང་ནས་བསྟན་པས་འདི་ནི་མངའ་བདག་གི་ཕྱག་རྩ་ལགས་་
ཏེ་ད་ལྟ་སྐུ་ལ་སྙུན་མི་མངའ་ཡང་རྟེན་འབྲེལ་ལོག་པས་སྐུ་ཚེ་མཐར་མི་འཁྱོལ་
བ་གདའ་འོ་ཟེར་བས་ཐུགས་ཡིད་ཆེས་ཏེ་ནང་དུ་སྤྱན་དྲངས་བསྙེན་བཀུར་གྱི་
ནོམ་པ་བྱས་ཏེ་གསུངས་པ། འཚོ་བྱེད་སྐུ་སྤྲུལ་ཐུགས་རྗེའི་སྨན་པ་རྣམས། །འགྲོ་
བའི་དོན་དུ་མངའ་རིས་བོད་དུ་བྱོན། །བདག་ཅག་རྗེ་འབངས་རྣམས་ལ་སྐུ་དྲིན་
ཚེ། །བློ་གཏད་ཐུབ་ཅིང་ཟུག་རྔུ་སེལ་བ་ཡི། །སྨན་དཔྱད་དམ་པ་བདག་ལ་་་་་
གནང་དུ་གསོལ། །ཞེས་གསུང་པའི་ལན་དུ། མི་རྗེ་ལྷས་མཛད་རྒྱལ་པོ་ངོ་མཚར་
ཅན། །སྤུ་རྒྱལ་བོད་ལ་བཀའ་དྲིན་ཤིན་ཏུ་ཆེ། །དམ་ཆོས་རྟེན་དུ་དཔལ་གྱི་་་་
བསམ་ཡས་བཞེངས། །ཕྱི་མའི་དོན་དུ་དམ་པའི་ལྷ་ཆོས་སྒྱུར། །ཀུན་རྫོབ་བདེན་
པས་ཕྲལ་གྱི་ཟུག་སེལ་ཞིང་། །ཕུགས་ཀྱི་ཚེ་བསྲིང་ཡུན་དུ་བདེ་བྱེད་པའི། །ནད་
• 256 •



ཀྱི་གཉེན་པོ་སྨན་དཔྱད་ལ་སོགས་པ། །ངེད་ལ་གང་ཡོད་ཁྱེད་ལ་འབུལ་བར་ཞུ།།
བཀའ་དྲིན་ཅན་གྱི་མངའ་བདག་ཁྱེད་འདྲ་དཀོན། །བོད་འབངས་ཡོངས་ཀྱི་་་
དཔལ་དུ་ཤར་བ་ཡིན། །ཁྱེད་ཀྱི་བཀའ་སྩལ་ཇི་ལྟར་བྱོན་པ་ལྟར། །བདག་ཅག་་
རྣམས་ཀྱི་ལེགས་པར་སྒྲུབ་འཚལ་ལོ། །ཞེས་ཞུས་ནས་སྨན་པ་དེ་རྣམས་ཀྱིས་་་་་
མཆིམས་ཕུར་ཟླ་བ་གཅིག་མཚམས་བཅད། དཀོན་མཆོག་ལ་མཆོད་ཅིང་གསོལ་
བ་བཏབ་སྟེ་སློབ་དཔོན་པད་མ་དང་མཁན་པོ་བོ་ཏི་ས་ཏཱས་དཔང་པོ་མཛད། །
ཀ་ཅོག་ཞང་གསུམ་དང་རླངས་དཔལ་གྱི་སེང་གེ་ལ་སོགས་པས་ལོ་ཙཱ་བྱས་ནས་
དམ་པའི་ཆོས་དང་མཐུན་པར་གསོ་རིག་བསྒྱུར་ཏེ། ཤནྟི ་གབྷོ ས་ཐུབ་པས་་་་་
གསུངས་པའི་རྒྱུད་བསེ་སྒྲོམ་སྨུག་པོ། སྨན་བླས་གསུངས་པའི་ཤོ་ལོ་ཀ་སྡེ་བཞི།
བདུད་རྩི་ལྷུང་བཟེད་ཆེ་ཆུང་། བདུད་རྩི་དུམ་སྙིང་། སྤྱན་རས་གཟིགས་ཀྱིས་་་་
གསུངས་པའི་སྤུངས་པ་སྡེ་ལྔ། དྲང་སྲོང་གིས་མཛད་པའི་རྩ་ར་ཀའི་འགྲེལ་པ།
ཀླུ་སྒྲུབ་ཀྱིས་མཛད་པའི་མདོ་ལྔ་ལ་སོགས་བསྒྱུར། སྟོང་གསུམ་གང་བས་འཇམ་
དཔལ་གྱིས་གསུངས་པའི་སྦྱོར་བའི་འཕྲེང་བ། བྱང་ཁོག་དོན་ཁྲིམས་འཕྲུལ་གྱི་
རྒྱལ་པོ་ཡན་ལག་ཕྱག་གི་མདོ་ལས་བྱུང་བ་རིན་པོ་ཆེའི་མཛོད་ལྔ། ཇ་ལོག་ནོར་
བུ་དྲི་མེད། མེ་ཆུ་གོ་ཟློག ཆུ་དཔྱད་དང་ཁྱུག་དཔྱད། མེ་བཙའི་ལག་ལེན་སྒྲོན་མེ།
དུག་དཔྱད་མེ་ལྕེ་འཁོར་ལོ་ལ་སོགས་པ་བསྒྱུར། གུ་རྒྱ་བཛྲ་གྱིས་སྨན་གྱི་དཔྱད་
མདོ་དགུ་པ་དང་། དཔྱད་འཕྲེང་གསལ་བར་བྱེད་པ་མུན་པའི་སྒྲོན་མེ། མན་་་་་
ངག་གནད་ཀྱི་ཕྲ་ཡིག །དྲང་སྲོང་ཟླ་དགའི་གཞུང་ཆུང་མདོར་བསྡུས་རྣམས་་་
བསྒྱུར། ཧ་ལ་ཤན་ཏིས་མགོ་བོ་མུ་སྟེགས་ཀྱི་སྐོར་བརྒྱད་རྩ་འགྲེལ་དང་། རྩ་་་་
• 257 •



བཅོས་པའི་མན་ངག་ལྗོན་ཤིང་ཆེ་ཆུང་གཉིས། འདུས་པ་བཅོས་པ་རིན་ཆེན་་་
སྲོག་གི་འཁོར་ལོ། སོག་པོ་ཤ་སྟག་ཅན་གྱི་རྒྱུད། དུག་གསོ་བ་གར་ལོག་རྒྱལ་པོའི་
ཤི་གསོས་ཅོག་ཏུ་བསྒྱུར། སྲོག་ཆགས་ཀྱི་ཁྲག་དང་ཀླད་པ་དྲོན་མོས་གསོ་ཐབས་
ཟབ་པར་ཡོད་པ་རྣམས་མུ་སྟེགས་ཀྱི་དཔྱད་ཡིན་པས་བསྒྱུར་དུ་མ་གནང་། ཁྱོལ་
མ་རུ་ཙེས་སྨན་བླས་སེང་ལྡེང་ནགས་ཀྱི་སྒྲོལ་མས་བྱིན་གྱིས་བརླབས་ཏེ་སྨན་གྱི་
ལྷ་མོ་བརྒྱ་རྩ་གཉིས་ལ་གསུངས་པའི་མི་འཇིགས་པ་བརྒྱད་ཀྱི་མཚོན་ཆ། གབ་པ་
གསལ་བྱེད། འཚོ་འཆི་རྟགས་ཀྱི་ལེའུ། རྩའི་ལ་ཉེ། གཏར་ཁའི་དཔྱད་རྣམས་་་་་
བསྒྱུར། སེང་མདོ་འོད་ཆེན་གྱིས་ཕྱག་ན་རྡོ་རྗེས་གསུངས་པའི་རྒྱུད་གསུམ། དེའི་
མདོ་བྱང་ཆེ་ཆུང་འདྲ་ཡིག་དུང་གི་མིག་ཅན་ནགས་སུ་འཇུག་པ་གཡུའི་དྲ་བ།
གུ་ཎ་ཤ་ཏ་བམ་པོ་ལྔ་བརྒྱ་པ་རྟའི་དཔྱད་མེ་ལོང་སྐོར་གསུམ་སོགས་བསྒྱུར། །
དྷརྨ་ཤཱི་ལས་བྱམས་པས་གསུངས་པའི་འགྲམ་པ་ཏི་སྦྱོར་བ་བརྒྱ་པ་རིན་པོ་ཆེ་་
སྨན་གྱི་འཁྲུངས་དཔེ་ཐུར་མའི་དཔྱད་དང་ལྷོག་པ་གསོ་ཐབས་རྣམས་ཏེ་ཐམས་
ཅད་ཀྱང་ཤོ་ལོ་ཀ་དང་ལེའུ་དང་བམ་པོར་སྡེབས་ཤིང་དག་པར་བྱས་ནས་རྗེའི་
ཕྱག་ཏུ་ཕུལ་ཏེ། ཀྱེ། མི་རྗེ་ལྷས་མཛད་འགྲོ་བའི་མགོན་པོ་ཁྱེད། །བོད་ཀྱི་འཁོར་
འབངས་འདུ་བ་སྙོམས་པའི་ཕྱིར། །ཐུགས་རྗེས་དགོངས་ཏེ་ཕྱོགས་ཀྱི་སྨན་པ་་་
བསྡུས། །གུས་པའི་གསུང་གི་བཀའ་སྩལ་བྱོན་པའི་དོན། །བདག་ཅག་རྣམས་་་་་
ཀྱིས་དགོངས་པ་བསྡུར་ནས་ཀྱང་། །རྒྱལ་བའི་བཀའ་དང་མི་འགལ་གདམས་པ་
རྣམས། །གསེར་ཞུན་བཞིན་དུ་ཡི་གེར་བཀོད་པ་འདི། །འགྲོ་བའི་དོན་ལ་་་་་
དགོངས་ཏེ་ཕྱག་བཞེས་མཛོད། །ཅེས་གསོལ་ནས་ཕུལ་ཞིང་ཁྱད་པར་སྟོང་་་་་་
• 258 •



གསུམ་གང་བས་དྲང་སྲོང་དངོས་ཀྱི་བཀའ་ཚེའི་རིག་བྱེད་ཀྱི་རྒྱུད་རྒྱས་པ་རིན་
པོ་ཆེ་ཁྲི་མཛོད་འོད་ལྡན་ཞེས་བྱ་བ་བསྒྱུར་ནས་ཕུལ། ཁ་ཆེ་ཟླ་དགའ་དང་བཻ་རོ་
ཙ་ན་གཉིས་ཀྱི་བདུད་རྩི་སྙིང་པོ་ཡན་ལག་བརྒྱད་པ་གསང་བ་མན་ངག་གི་རྒྱུད་
ཆ་ལག་དང་བཅས་པ་རྣམས་བསྒྱུར་ཞིང་ཞུས་ཏེ་རྗེའི་ཕྱག་ཏུ་ཕུལ་བས་ཤིན་ཏུ་
མཉེས་ཏེ། སྨན་པ་རྣམས་དབུའི་མཆོད་གནས་སུ་བསྐུར་བའི་ཆེད་དུ་དྲིལ་ཆེན་
པོ་བསྒྲགས་ཏེ། འཁོར་འབངས་དུ་མ་ཚོགས་པའི་དབུས་ཁྲི་མཐོན་པོ་ལ་ཕྱོགས་
ཀྱི་སྨན་པ་རྣམས་བཞག་ནས་འབུལ་ནོད་བསམ་གྱིས་མི་ཁྱབ་པ་དང་དབུ་དུད་
དུད་ལན་མང་དུ་མཛད་དེ་བཀའ་སྩལ་པ། བོད་ཀྱང་ཞང་བློན་འབངས་སུ་་་་་
བཅས་པ་རྣམས། །ང་ཡི་ཚིག་ལ་མ་ཡེངས་གུས་པས་ཉོན། །འཚོ་མཛད་སྨན་པར་
གྱུར་པ་འདི་རྣམས་ལ། །འབྱུང་བཞིས་བསྡུས་པའི་ལུས་སྲོག་རག་ལུས་པས། །
བོད་ཀྱི་རྗེ་འབངས་ཡོངས་ཀྱིས་བཀུར་བར་གྱིས། །མགོ་ནག་ཡོངས་ཀྱི་རྗེ་་་་་
བཙན་པོ་ཡིན། །ང་ཡིས་བཀུར་བས་མིང་ཡང་ལྷ་རྗེར་ཐོགས། །འགྲོ་བའི་ཕ་ཡིན་
གྲལ་གྱི་གུང་ལ་ཞོགས། །འབོལ་གྲུམ་སྟག་གཟིག་ཟ་འོག་བརྩེགས་ལ་ཐིང་། །ཞལ་
སྐྱེམས་ཇ་ཆང་ཤ་གཟུག་རྒྱུན་དུ་དྲོངས། །དར་ཟབ་བེར་སྐོན་རྩ་ཡི་ཁ་མར་ཞུས། །
སྐྱེལ་བསུ་རྟས་གྱིས་རྐང་གླ་གསེར་དུ་ཕུལ། །ཅི་གསུང་དང་དུ་ལོང་ལ་བཀའ་མ་
བཅག །བཅོས་ནོར་ལག་དགྲས་ཤི་ཡང་སྟོང་མ་ལེན། །སྨན་ལ་ཐལ་བ་བཏང་་་་
ཡང་གསེར་གྱིས་བླུས། །རྒྱལ་སྲས་མ་གཏོགས་ཀུན་གྱིས་ཞེ་ས་ཕུལ། །བུ་མོ་མཛེས་
མ་ཀུན་གྱིས་སྤྱན་ཡང་བྲིད། །ཉིན་བརྒྱ་ཟོས་ཀྱང་གྲོད་པོ་ཆེར་མ་འདོགས། །སྔར་
དྲིན་མ་བརྗེད་ཡུན་དུ་ཕྱི་ཐག་བསྲིངས། །བདག་གིས་ཕུལ་བའི་བཀའ་ཚིགས་་་
• 259 •



བཅུ་གསུམ་འདི། །གང་གིས་འགལ་ཡང་ཆད་པ་དབབ་པར་བྱ། །ཞེས་གསུངས་
ཤིང་མངའ་ཐང་བསྟོད་པར་མཛད་ཅིང་སྨན་པ་རྣམས་ཀྱིས་ཀྱང་བཙན་པོ་ལ་་
རྩིས་ལྔ་གསུམ་བཅོ་ལྔ་བཟུང་སྟེ་སྨན་པ་ཁྱིམ་མཚེས་ནས་སྤྱན་དྲངས་ཀྱང་སྐྱེལ་
བསུ་དང་ཞབས་བླ། རང་གི་གཉེན་ཚན་ཡིན་ཡང་ལག་དཀར་དང་ཞུ་རྟེན། །
བྲན་དང་འབངས་འཁོར་ཡིན་ཡང་བཀུར་བསྟི་དང་གུས་པ། དུས་མིན་དུ་ཕྲད་
ཀྱང་མདོངས་གསོལ་དང་བསྙེན་བཀུར། མི་མཐུན་པའི་དགྲ་ཡིན་ཡང་དད་གུས་
དང་གདུང་སེམས་བྱས་ལ་བློ་གཏོད་པ་དང་ལྔ། ཡང་སྨན་པས་ནོར་ལ་འདོད་་་
སྲེད་བྱས་ཀྱང་འདོད་པ་ཅན་མི་ཟེར། ཉིན་གཅིག་ལ་ལན་བརྒྱ་ཟོས་ཀྱང་གྲོད་པོ་
ཆེར་མི་འདོགས། ཐོ་ཅོ་བག་ཡངས་བྱས་ཀྱང་ཀོ་ལོང་མི་བྱེད། སྨན་དང་་་་་་
དཔྱད་གཏོར་ན་སྐྱིན་པ། བྱ་ལས་ཅི་བྱེད་ཀྱང་དུས་སུ་སྙེག་པ་དང་ལྔ། ཡང་སྨན་
པ་ཚུར་འབྱོན་པ་ལ་བསུ་བ། ཕར་བཞུད་པ་ལ་སྐྱེལ་ཐུང་ནད་པ་གསོ་བ་ལ་ཞུ་་
འབུལ། དྲག་པ་ལ་གཏང་རག་རྟིང་བསྐུལ་སྒྲིའུ་སྐྱོལ་དང་བཅོ་ལྔའོ། །མངའ་་་་
བདག་གིས་ཀྱང་སྨན་པ་རྣམས་ལ་བརྩེ་བའི་ཞལ་ཏ་བདུན་གསུངས་ཏེ། སྨན་པ་
དང་བླ་མ་ཕ་ཡིན་པས་བྱམས་པ་བསྐྱེད་ཅིག །ནད་པ་སློབ་མ་དང་བུ་ཡིན་པས་
མཚང་ངན་པ་ཕྱིར་མ་བརྗོད་ཅིག །མཛངས་ཀྱི་ཁྲེལ་འཆོར་བས་ནད་པའི་ཁྱིམ་
ནས་ལག་ངན་མ་བྱེད་ཅིག །ཡ་རབ་ཀྱི་ཚུལ་ལ་གནོད་པས་ཟས་ལ་མ་ངན་ཅིག །
སྨན་དཔྱད་ལ་ལག་ཉེས་ཡོང་བས་ཆང་ལ་མ་དགའ་ཅིག །ཟུག་ཅོག་པ་ལ་ཁྱད་
ཡོད་ཅིང་ཐལ་ཉེན་ཡོད་པས་ལེ་ལོ་དང་ཚོད་ཡོད་མ་བྱེད་ཅིག །སྨན་དཔྱད་་་་་
སྨན་ནད་དུ་མི་ཕོག་པས་ནད་པ་ལ་ངོ་ཚ་དང་ཚུལ་འཆོས་མ་བྱེད་ཅིག །ཅེས་་་
• 260 •



གསུངས་ནས་དེ་རྣམས་བླའི་སྨན་པར་བཞུགས་སུ་གསོལ་ཀྱང་མ་གནང་སྟེ་་་་་
རྫོངས་དང་སྨོན་ལམ་བཟང་པོ་བཏབ་ནས་རང་རང་གི་ཡུལ་དུ་སྤྱན་དྲངས་་་
ཤིང༌། ཕྱག་དཔེ་རྣམས་ལ་སེང་ལྡེང་གི་གླེགས་ཤིང་བཀབ་སྟེ་ཕོ་བྲང་གི་ཡང་་་་
རྩེར་བཞུགས་སུ་གསོལ་བ་ལ་རྗེའི་བླ་དཔྱད་པོ་ཏི་སྨུག་པོ་ཞེས་གྲགས་སོ། །རྒྱུད་
བཞི་ནི་ཟབ་པས་མ་འོངས་པ་ན་ཕན་པའི་ཆེད་དུ་བསམ་ཡས་དབུ་རྩེ་རིག་་་་་
གསུམ་གྱི་བར་ཁང་གི་ཀ་བ་བུམ་པ་ཅན་དུ་དཀོར་བདག་བེ་ཧར་ཤིང་བྱ་ཅན་་
ལ་གདམས་ཏེ་གཏེར་དུ་བཞུགས། གཞན་ཕལ་ཆེར་གྱི་རྒྱལ་པོའི་བླ་སྨན་མི་དགུ་
ལ་གནང་ཏེ་གསོ་རིག་གི་སྲོལ་ཆེན་པོ་བཏོད། བླ་སྨན་ཆེན་པོ་དགུ་ནི་སྟོད་ན་བི་
རྗེ་ཆེ་རྗེ་འུག་པ་གསུམ། སྨད་ན་གཉའ་དང་སྟོང་དང་མཐའ་བཞི་གསུམ། བར་
ན་གཡུ་ཐོག་བྲང་ཏི་མི་ཉག་གསུམ། དེ་དགུ་ནི་བཙན་པོའི་རྒྱུད་ནས་བརྒྱུད་ཀྱི་
བླ་སྨན་དུ་དབང་བསྐུར། གསོ་དཔྱད་ཀྱི་ཐོས་བསམ་རྒྱས་པར་མཛད། ཕྱིས་རྗེའི་
སྐུ་ལ་སྙུན་མངའ་བ་ལ་མཐའ་བཞིའི་སྨན་པ་རྣམས་སྤྱན་འདྲེན་དུ་བཏང་བ་ལ་
གཞན་རྣམས་དུས་ལ་མ་བྱོན། རྒྱ་ནག་གི་སྟོང་གསུམ་གང་བ་བྱོན་ཏེ་ལམ་དུ་་་
གསོ་བ་དཀར་པོ་ལམ་གྱི་སྒྲོན་མ་ཞེས་བྱ་བའི་བསྟན་བཅོས་མཛད་ནས་ཕྱག་ཏུ་
ཕུལ་ཞིང་བོད་ཀྱི་སྨན་པ་རྣམས་དང་བགྲོས་སྐུ་ལ་གསོ་བའི་དཔྱད་བྱས་པས་་་
མྱུར་དུ་དངས། མཐའ་བཞི་ཀའི་སྨན་པའི་གོ་ཆོད་པར་མཆིས་གསུངས་པས་་་་
མཐའ་བཞི་སྟོང་གསུམ་གང་བར་གྲགས། བླའི་སྨན་པར་བཞུགས་པར་ཞུས་ཏེ་
དོལ་དང་གཞུང་གཉིས་སུ་གཞིས་ཕུལ་ནས་ཁབ་ཀྱང་བཞེས། བླ་སྨན་དགུའི་་་་
ཡབ་ཡིན་ནོ། །དེའི་དུས་སུ་གཞན་ཡང་རིག་གསུམ་མགོན་པོས་མཛད་པའི་མགོ་
• 261.



བཅོས་སྡེ་བརྒྱད། ཟུར་སྐྱོན་བཞི། ཡན་ལག་ལམ་སྐོར་ལྔ། བྱང་ཁོག་ལ་མ་བུ་བཅུ་
དྲུག་ལ་སོགས་པ་མང་དུ་བསྒྱུར་རོ། །དེ་ནས་རྒྱལ་པོ་ཁྲི་རལ་པ་ཅན་གྱི་སྐུ་རིང་
ལ་དྲང་སྲོང་ཉི་མའི་བུས་མཛད་པའི་གཅེས་པ་གྲུབ་པ་ལེའུ་སོ་གཅིག་པ་ཛི་ན་་
མི་ཏྲ་དང་། ཨ་རི་དེ་ཝརྨ་དང་། བན་དེ་ཙན་དྲ་རྣམས་ཀྱིས་བསྒྱུར། པཎྜི་ཏ་དྷརྨཱ་
ཤྲཱི་ཝརྨ་དང་། ཉེ་བོར་ལོ་ཙཱ་བ་དབྱིག་གི་རིན་ཆེན་དང་། མར་པོ་རིག་པ་གཞོན་
ནུ། དབྱིག་གུ་དགེ་སློང་ཤཱཀྱ་བློ་གྲོས་རྣམས་ཀྱིས་སྒྱུར་བའི་ཡན་ལག་བརྒྱད་པའི་
སྙིང་པོ་བསྡུས་པ། དཔའ་བོའི་རང་འགྲེལ་དུ་གྲགས་པ་རྣམས་ནི་བར་དར་ཞེས་
བྱ་སྟེ་དེ་ཡན་ལ་བྱུང་བ་ཀུན་ལ་སྔ་འགྱུར་གསོ་དཔྱད་རྙིང་མའི་སྐོར་ཞེས་བྱའོ། །
རྒྱལ་པོ་དེས་གཞན་ཡང་པཎྜི་ཏ་དྷ ་ན་ཤི་ལ་དང་། ཛི་ན་མི་ཏྲ་དང་། ཤི་ལེན་ཏྲ་
བོ་ཀདྷི་དང་། བོ་དྷི་མི་ཏྲ་རྣམས་སྤྱན་དྲངས་ནས། བོད་ཀྱི་ལོ་ཙཱ་བ་ཀ་བ་དཔལ་
རྩེགས་དང་། ཅོག་རོ་ཀླུའི་རྒྱལ་མཚན་དང་། བན་དེ་ཞང་ཡེ་ཤེས་སྡེ་དང་ཆོས་་
ཉིད་ཚུལ་ཁྲིམས་ལ་སོགས་པས་ཐེག་པ་ཆེ་ཆུང་གི་བཀའ་བསྟན་བཅོས་མང་དུ་
བསྒྱུར་ཞིང་། འགྱུར་ཟིན་རྣམས་སྐད་གསར་བཅད་ཀྱིས་གཏན་ལ་ཕབ་སྟེ། དབུ་
རལ་ལ་དར་ཡུག་བཏགས་ནས་རབ་ཏུ་བྱུང་བའི་གཏན་དུ་བཏིང་། བླ་སྒོ་དང་
པོར་ཕུལ། བསྟན་པ་ལ་ཞབས་ཏོག་བསམ་གྱིས་མི་ཁྱབ་པ་མཛད་དོ། །དེ་རྣམས་
ནི་ཤིན་ཏུ་སྐྱིད་པའི་གདུང་རབས་ཕྱེད་དང་བཞི་སྟེ་སྤྱིར་དེ་ཡན་ལ་གདུང་་་་་་
རབས་བཞི་བཅུ་རྩ་གཅིག་སོང་ངོ༌། །ཞེས་པ་དང་ཕྱི་དར་ན། གུ་གེའི་བཙད་པོ་
ལྷ་བླ་མ་བྱང་ཆུབ་འོད་ཀྱི་སྐུ་རིང་ལ་ལོ་ཙཱ་བ་རིན་ཆེན་བཟང་པོ་རྒྱ་གར་དུ་བྱོན།
པཎྜི་ཏ་ཛ་ནར་དྷ ་ན་ལ་སྒྲའི་གསན་སྦྱོང་མཛད་དེ་ཐེག་པ་ཆེན་པོའི་ཆོས་མང་
• 262 •



དུ་བསྒྱུར་ཞིང་ཐོ་ལྡིང་ན་བཞུགས། པཎྜི་ཏས་བོད་ན་ལོ་ཙཱ་བ་གདུལ་བྱ་དང་སྐུ་
བསོད་ཆེ་བར་གསན་ནས་གསེར་སློང་བ་ལ་བྱོན། ལོ་ཙཱ་བས་ཁྱེད་ཆོས་གང་ལ་
མཁས་བྱས་པས་སྤྱིར་ཆོས་ཐམས་ཅད་སྒྲས་འཆད་པ་ཡིན། ཁྱད་པར་དུ་ཡན་་་་
ལག་བརྒྱད་པའི་སྙིང་པོ་བསྡུས་པ་ལ་མཁས་གསུངས་པས། ལོ་ཙཱ་བས་བརྒྱད་པ་
རྩ་འགྲེལ་དུ་གྲགས་པ་ཞིག་སྔར་ཡང་བཞུགས་ཏེ་ཕན་མི་ཆེ་བས། སྙིང་པོ་བསྡུས་
པ་རྒྱ་གར་ན་བསྟན་བཅོས་ལེགས་པའི་ཕུལ་དུ་བྱེད་པས་བསྒྱུར་བར་ཞུ་ཞུས་་་
པས། བསྒྱུར་ཡོན་གསེར་སྲང་བརྒྱ་འབུལ་དགོས་གསུངས། འབུལ་བར་བྱས་་་་་
ནས་ཁ་ཆེར་རྒྱ་དཔེ་ལེན་དུ་བཏང་། ལྷ་བླ་མ་བྱང་ཆུབ་འོད་ཀྱི་གསེར་སྲང་ལྔ་་་
བཅུ། མྱང་འདས་སེང་གེ་སྒྲ། ཤག་ཁྲི་ཡེ་ཤེས་འབྱུང་གནས། ཨོང་སྨན་ཨ་མེ།
མང་པོ་སྨན་བཙུན་ཏེ་མངའ་རིས་ཀྱི་སྨན་པ་མི་བཞིས་གསེར་སྲང་ལྔ་བཅུ་ཕུལ་
ཏེ། དེ་ལྟར་བརྒྱ་ཕུལ་ནས་གཞུང་ཡོངས་སུ་རྫོགས་པ། དཔའ་བོའི་དངོས་སློབ་་
ཁ་ཆེ་ཟླ་དགས་མཛད་པའི་རྒྱ་ཆེར་འགྲེལ་པ་ཚིག་དོན་ཟླ་ཟེར། མེས་པོ་ཚངས་
པའི་གསོ་དཔྱད་འབུམ་ཏིག །སྐྱེ་དགུའི་བདག་པོའི་གསོ་དཔྱད་འཕྲུལ་གྱི་མེ་་་
ལོང་། ཡན་ལག་བརྒྱད་པ་ལ་ཁ་ཆེ་དཀར་པོའི་ཡིག་སྣ་དང་། ཤོག་ཁྲ་ལག་ལེན།
ཉི་ཐིག་དང་ཟླ་ཐིག །ཡན་ལག་ནག་པོའི་རྒྱུད་གསུམ་དང་བཅས་པ་བསྒྱུར་ནས་
དར་བར་མཛད། མཁྲིས་རིམས་དུག་ཐབས་ཞི་བར་བྱེད་པ་དང་། ཤ་སྦྱོར་་་་་
བདུད་རྩི་དར་ཡ་ཀན་གཉིས་ཇོ་བོ་རྗེ་དང་ནག་ཚོ་ལོ་ཙཱ་བས་བསྒྱུར། མངའ་་་
བདག་རྩེ་ལྡེའི་རིང་ལ། ཨོ་རྒྱན་གྱི་སྨན་པ་ཕྱག་རྡུམ་དུ་གྲགས་པ་བོད་དུ་བྱོན་ཏེ།
ཀླུ་སྒྲུབ་ཀྱིས་མཛད་པའི་མདོ་ལྔ། འཁྲུགས་བཅོས་སྤྲིན་བྲལ་ཟླ་ཟེར། བདུད་རྩི་་
• 263 •



ཀུ་མུ་ཏ་སྤྱི་དོན་བཞི། ལེའུ་བཅོ་ལྔ་པ། འདི་ལ་ཡབ་ཀྱི་གསུངས་པའི་གསོ་བ་་་
སྟོང་དགུ་བཅུ་རྩ་གཅིག །མགོ་དང་ཚད་པའི་སྐོར་ལ་བུ་གདམས་སུ་གྲགས་པ་་་
རྣམས་རང་འགྱུར་དུ་མཛད་ཅིང་། ཉིད་ཀྱི་ཕྱི་གྲངས་ཀྱི་སྡེ་སྐོར། ནང་དོན་གྱི་སྡེ་
སྐོར། གསང་བ་ལག་ལེན་གྱི་སྡེ་སྐོར་རྩ་འགྲེལ་ཆ་ལག་དང་བཅས་པ་མཛད་དེ་
ཕྱག་རྡུམ་གྱི་གསོ་དཔྱད་སྐོར་གསུམ་དུ་གྲགས། ལྷ་བཙུན་སྔོན་མོའི་དུས་སུ་བྷེ ་
ནག་བྲག་མཁར་བས་ཚད་པའི་བཅོས་མེ་ཆུ་གོ་ལྡོག་བསྒྱུར། ཨ་ཙ་ར་དམར་པོའི་
ཞབས་ཀྱིས་མཛེ་གསོ་བ་དོན་སྐོར་ལྔ་པ་བསྒྱུར། གསོ་དཔྱད་གཏེར་ནས་བྱུང་བ་
ནི། གྲ་པ་མངོན་ཤེས་ཅན་གྱིས་གནོད་སྦྱིན་ཞང་བློན་འགྲུབ་ནས་ལུང་བསྟན་པ་
རྒྱུད་ཆེན་བདུད་རྩི་སྙིང་པོ་བསམ་ཡས་དབུ་རྩེ་རིག་གསུམ་གྱི་བར་ཁང་ཀ་བ་་་
བུམ་པ་ཅན་ནས་སྤྱན་དྲངས། རིན་ཆེན་སྤུངས་པ་མཆིམས་ཕུའི་དཔལ་ལྷ་མོའི་
བརླ་ལ་སྦས་པ་ཀུ་ས་སྨན་པས་བཏོན། བདུད་རྩི་བུམ་པ་རྒྱས་འབྲིང་གསུམ་ཡོད་
པའི་རྒྱས་པ་མང་ཡུལ་བྱམས་སྤྲིན་རྡོ་སྐུའི་འོག་ནས་ཆོས་ཀྱི་གྲགས་པས་བཏོན།
ཆུང་བ་ལྷོ་བྲག་ནས་དཔོན་པས་ཁྱུང་རྒོད་ཀྱི་བཏོན། བསྡུས་པ་ལྷོ་བྲག་གནམ་་
སྐས་ཅན་ནས་གུ་རུ་ཆོས་དབང་གིས་བཏོན་པ་འདི་རྣམས་གསོ་དཔྱད་ཕྱི་དར་
རོ། །དེ་ལྟར་སྔ་ཕྱི་བར་གསུམ་དུ་གངས་ཅན་འདིར་གསོ་དཔྱད་དར་བར་མཛད་
པའི་སྨན་པ་དགེ་བའི་བཤེས་གཉེན་དཔག་ཏུ་མེད་པ་ཞིག་བྱོན་ཀྱང་། ཐམས་་་
ཅད་ལ་ཡོངས་སུ་གྲགས་པའི་སྨན་པ་ཆེན་པོ་དྲུག་ཅུ་རྩ་ལྔ་དང་། ཁ་ཅིག་གི་་་་
ལུགས་ལ་བདུན་ཅུ་རྩ་གཅིག་དང་། འགའ་ཞིག་གི་ལུགས་ཀྱི་བརྒྱ་དང་བཞི་ཞེས་
བཤད་སྣང་བ་ལས། དེ་ལ་པཎྜི་ཏ་ལྟར་མཁས་པ་གཅིག །ནམ་མཁའ་ལྟར་ཁྱབ་
• 264 •



པ་གཅིག །ཉི་ཟླ་ལྟར་གྲགས་པ་གཉིས། མངའ་བདག་གི་བླ་སྨན་དུ་བསྐོས་པ་་་
དགུ། སྤྲུལ་པས་འགྲོ་དོན་མཛད་པ་བཅུ། སྦྱངས་སྟོབས་ཡོན་ཏན་གྱིས་ཆེ་བ་དྲུག།
ཡོངས་གྲགས་སྨན་བླ་ལྟ་བུ་བཅུ། སྔོན་སྦྱངས་ལས་འཕྲོ་སད་པ་དགུ། དཔྱད་་་་
མགོ་སོ་སོར་ཐོན་པ་བཅུ། གྲགས་པ་གློ་བུར་དུ་ཐོན་པ་བཅུ། གྲགས་པ་ནོར་གྱིས་
སྟོན་པ་ལྔ། དཔྱད་ལ་ནང་བྱན་ཚུད་པ་གཉིས་རྣམས་ཡོད་པ་ལས། དང་པོ་ནི་ལོ་
ཆེན་རིན་ཆེན་བཟང་། གཉིས་པ་ནི་སྐྱེས་བུ་མེ་ལྷ། གསུམ་པ་ནི་མྱང་སྨན་ལོ་ཙཱ་
དང་སྟོང་སྨན་སྟག་ཆུང་གཉིས་། བཞི་པ་ནི། སྟོད་ན་བི་རྗེ་ཆེ་རྗེ་འུག་པ་གསུམ།
བར་ན་གཡུ་ཐོག་བྲང་ཏི་མི་ཉག་གསུམ། སྨད་ན་གཉའ་དང་སྟོང་དང་མཐའ་་
བཞི་གསུམ་སྟེ་དགུའོ། །ལྔ་པ་ནི། སྤྱང་ལུང་སྦུ་ཁྲའི་གྲུབ་ཆེན་ཨུ་རྒྱན་པ། བྱང་ན་
སྔོན་བུའི་འདར་སྟོན་དགེ་འདུན་དང་། འགོས་ཀྱི་ཁུ་ལུང་གོ་ཆེན་སྨན་བཙུན་
དང་། རོང་གི་གཡུང་ཕུའི་རོང་སྟོན་ཆོས་བཟང་དང་། སྟག་ལུང་ཁྲ་དགུའི་ཁྲ་་
ཚང་འབྲུག་ལ་དང་། དབུ་རུ་སྟོད་ཀྱི་སུམ་སྨན་ཇོ་གསོད་དང་། གཡོ་པོ་ག་་་་་
མདའི་གྲ་པ་མངོན་ཤེས་དང་། གཡོར་སྨན་ཡར་མདའི་ཞང་སྟོན་གཟི་བརྗིད་་་་
འབར། དམྱལ་གྱི་སྨད་ཀྱི་དགེ་བཤེས་སྤུར་སྟོན་དང་། ཁམས་ཀྱི་བི་རོ་འོད་ཆེན་
སྤྲུལ་སྐུ་བཅུ། དྲུག་པ་ནི། མང་མཁར་ཚ་ལུང་འཚོ་བྱེད་དཀོན་མཆོག་སྐྱབས།
ཉང་སྟོད་གྱིམ་ཕྱོགས་བརྒྱ་རྩ་ལྷ་རྡོར་དང་། གཡས་རུ་རུ་མཚམས་རྫ་སྟོན་ཇོ་་་
བཟུངས་དང་། ཁ་རག་ཤར་ཕྱོགས་གཙང་སྨན་རྡོ་རྗེ་དང་། ཉང་སྟོད་སྦོ་ཡུལ་ལྷོ་
སྨན་བྱ་དཔེ་དང་། འཇད་ཀྱི་སྟོང་ཁྲོད་སྟོང་སྨན་སེང་གྲགས་དྲུག །བདུན་པ་ནི།
ཁུ་ལེ་རེ་ཐང་གཡུ་ཐོག་མགོན་པོ་དང་། གཡོར་སྟོད་མ་མའི་མཐའ་བཞི་ཤཱཀ་་་
• 265•



དར་དང་། རྒྱང་མཁར་ས་ཕུག་མི་ཉག་ས་སྐྱོང་དང་་ འཇང་སྟོད་རྩིབས་མདའི་
འཇང་སྨན་ལེབ་སེ་དང་། ཉང་སྟོད་སྟག་མཁར་དགེ་བཤེས་རོག་ཆུང་དང་།
གཡས་རུ་ཤངས་ཀྱི་སྦ་སྨན་ལྷ་རྗེ་དང་། ལང་གྲོ་སྤ་གོར་རྗེ་སྨན་ཞ་ལུ་དང་། ཉང་
སྟོད་དཀར་མཚོའི་ལྕེ་སྨན་ཇོ་རྡོར་དང་། གུང་ཐང་སྨན་ལུང་ཆེ་རྗེ་ཁྲི་འོད་དང་།
སྐྱིད་ཤོད་ལྷ་སའི་ལྷ་རྗེ་དགེ་འབུམ་བཅུ། བརྒྱད་པ་ནི། ལ་སྟོད་མང་ཡུལ་ཇོ་མོ་་
སྣང་མོ་དང་། ལ་སྟོད་བྱང་གི་ཕྱོགས་ན་རྡོག་ཉི་ལྡན། ཀློང་ཐང་སྒྲོན་མའི་བྷེ ་༌་་
ནག་མེ་འབར་དང་། ངམ་ཤོད་བསམ་ཡས་ལྷུན་གྲུབ་བློ་གྲོས་དང་། མོན་སྟོད་་་་
བུམ་ཐང་འཚོ་བྱེད་གྱི་ན་དང་། ལྷོ་བྲག་པ་དྲོའི་ལྐུགས་ཚལ་མགོ་ལུམས་དང་།
ཁོ་མཐིང་ལྷ་ཁང་རག་ཤ་གཏེར་སྟོན་དང་། གཡོན་རུ་ཁྲ་འབྲུག་མགོན་སྨན་རྒྱལ་
བ་དང་། གྲའི་སྙེ་མདོ་ཀུན་དགའ་དོན་གྲུབ་དགུ། དགུ་པ་ནི། པུ་རངས་གཟེ་་་་
སྨན་ནག་པོ་དང་། ལ་སྟོད་འོད་ཟེར་ཕན་དར་དང་། རྒྱང་མཁར་རྡོག་སྨན་གྱོང་
པོ་དང༌། ཉང་སྟོད་ལྕེ་སྨན་ཤེར་ཤག་དང་། ཕན་ཡུལ་རྫ་སྨན་རྫོང་དོལ་དང་།
འབྲོམ་སྟོད་གྱོག་སྨན་བཀྲ་ཤིས་དང་། དབུར་སྟོད་ཕྱུགས་མཚམས་དར་བསོད་
དང་། དམྱལ་སྨད་དཔལ་གྱི་སེང་གེ་དང་། ཡར་ཀླུང་མགོ་སྨན་སེང་གེ་དང་།
ཞང་རོ་ཆོས་ཀྱི་རྒྱལ་མཚན་བཅུ། བཅུ་པ་ནི། ཉང་རོ་སྟོང་གསུམ་གྲགས་པ་རྡོ་རྗེ་
དང་། སྟོད་ལུང་གཉན་གྱི་བཀྲ་ཤིས་རྡོ་རྗེ་དང་། ཡར་སྟོད་དགེ་བོའི་ཚིག་སྨན་
དགའ་བ་དང་། སྨད་ཁམ་གྱི་གུམ་གྱམ་པ་རྩེ་སེང་དང་། གཡོར་པོ་དམྱལ་གྱི་་་་
དམྱལ་སྨན་བཀྲ་ཤིས་དང་། ཡར་ཀླུངས་སྨན་གྱི་དགེ་བཤེས་མར་པ་དྲུག །བཅུ་
གཅིག་པ་ནི། གཡས་རུ་ཤངས་ནས་ཤངས་སྨན་དཀར་ནག་གཉིས། སྙེ་མོ་ཤག་
• 266 •



རམ་འབལ་སྨན་ཉི་མ་དཔལ། ཡར་ཀླུང་ལྷ་རྗེ་མགོན་ཐང་པཀྴི ་དང་། གྱེ་རོ་རྡོ་
འབྲས་ལོ་སྟོན་ཡོན་ཏན་ལྔ། དཔྱད་ལ་ནང་བྱན་ཚུད་པ་རྣམ་གཉིས་ནི། བྱང་་་
ཁོག་དཔྱད་ལ་ནང་བྱན་ཚུད་པའི་ཕྱིར། ལོག་ཀྱང་ནད་པ་འཚོ་བ་བརྩོན་སེང་
ཡིན། ཐུར་མའི་དཔྱད་ལ་ནང་བྱན་ཚུད་པའི་ཕྱིར། ཐུར་དཔྱད་ལོག་ཀྱང་ནད་་
པ་མི་འཆི་བ། ཕྱོགས་མེད་འཁྱམས་པ་སྦ་རད་ལྷ་རྗེ་ཡིན། ཞེས་པ་སྟེ་བདུན་ཅུ་
རྩ་གཅིག་གོ། །ཁ་གཅིག་གིས་དེའི་སྟེང་དུ། རྒྱལ་པོ་ལྟར་གྲགས་པ་བྲང་ཏི་རྒྱལ་་
མཉེས་ཁར་བུ་ཞེས་པ་དང་། དར་སྡིངས་གཤེན་སྟོན་ཡེ་ཤེས་བློ་གྲོས་སོགས་སྲོག་
ཤིང་ལྟ་བུའི་སྨན་པ་དགུ་ཞེས་སོགས་ཅི་རིགས་བསྣན་ནས་བརྒྱ་དང་བཞི།
གཞན་ཡང་ལོ་ཙཱ་བ་ཞྭ་སེར་ཅན་ལ་སོགས་པ་དར་བྱེད་ཀུན་ལ་གྲགས་པའི་སྨན་
པ་ལྔ་བཅུ་རྩ་བརྒྱད་དེ། དེ་རྣམས་ཀྱིས་གསོ་རིག་དར་ཞིང་རྒྱས་པར་མཛད་དོ། །
ཞེས་པ་དང་། སྨན་པ་གང་གི་ལུགས་ལ་བཅོས་ལུགས་གང་དར་བ་ནི། དར་་་་་
ལུགས་ལྔ་བཅུ་རྩ་བདུན་ཏེ། །ཤནྟི་གནྟས་མཛེ་ནད་སྨན་གསོ་དར། །ཧ་ཤང་ཡ་་
ནས་མེ་དང་དབྱུག་པ་དར། །ཙན་པ་ཤི་ལས་ཐོར་དཔྱད་ཟས་སྤྱོད་དར། །གྲུ་གུ་
སེང་མདོས་རྟའི་སྨན་དཔྱད་དར། །ཁྱོལ་མ་རུ་རྩེས་ཡན་ལག་ཆག་བཅོས་དར། །
དྷརྨ་ཤི་ལས་དུག་གི་སྒོས་བཅོས་དར། །ལོ་ཆེན་རིན་བཟང་བརྒྱད་པའི་བཤད་་་་
སྲོལ་དར། །སྐྱེས་བུ་མེ་ལྷས་ལག་ལེན་རྒྱས་བཤད་དར། །པུ་རངས་ཉང་སྨན་ཐུར་
མ་ཚད་མེད་དར། །སྟོང་སྨན་རྟག་ཆུང་ཚད་པའི་སྒོས་བཅོས་དར། །འུག་པ་ཆོས་
སེང་ཡན་ལག་རྒྱུགས་བཅོས་དར། །བི་ཇི་གཡོར་པོས་ཇ་ལོག་བཅོས་ཚུལ་དར། །
ཆེ་རྗེ་ན་གུས་མོ་ནད་སྒོས་བཅོས་དར། །གཡུ་ཐོག་མགོན་པོས་ཉམས་ཡིག་ཟིན་
• 267 •



བྲིས་དར། །བྲང་ཏི་སྲས་ཆུང་བྱང་ཁོག་གསལ་བྱེད་དར། །མི་ཉག་ཟླ་གྲགས་སྟོང་
ཐུན་རྒྱས་བཤད་དར། །མཐའ་བཞི་ཤཱཀ་དར་དྷེ་ནད་གཅེར་མཐོང་དར། །
གཉན་ནག་དཀོན་སྟོན་རྩ་ཚིགས་སྒོས་བཅོས་དར། །སུམ་སྨན་བཀྲ་ཤིས་ཁོང་་་་
ནད་སྒོས་བཅོས་དར། །ཆེ་རྗེ་གྲགས་བསོད་མདེའུ་དམར་འབྱིན་དར། །ཐོད་་་་
དཀར་རྒྱལ་རིན་མིག་གི་ཐུར་འབྱེད་དར། །གྱིམ་ལྗང་མགོ་དཀར་འབྲས་ཀྱི་གྲ་
སེག་དར། །ཇོ་མོ་སྡེ་མོས་མདེའུའི་ལྡུམ་བཅོས་དར། །འདར་སྟོན་དགེ་འདུན་ཚ་
གྲང་གནད་འགྲེལ་དར། །གྲུབ་ཆེན་ཨུ་རྒྱན་དངུལ་ཆུའི་སྦྱོར་བ་དར། །རོང་སྟོན་
ཆོས་བཟང་ལག་ལེན་སྒང་དྲིལ་དར།།རོག་སྟོན་ཤེར་དབང་སྔོ་སྦྱོར་ཆེན་མོ་དར། །
དགེ་བཤེས་རོག་ཆུང་དུག་བཅོས་ཆེ་ཆུང་དར། །སྦ་སྨན་བརྩོན་དབང་ཡན་ལག་
རུས་བཅོས་དར། །ལི་སྨན་སྲིད་འཛིན་མགོ་ཡིས་གྲས་བཅོས་དར། །གོང་རྗེ་སྨན་
བཙུན་ལ་ཉེ་བརྟག་པ་དར། །ཁྲ་ཚང་འབྲུག་ལས་རྟེན་འབྲེལ་ནད་འདོན་དར། །
གྲོ་པ་མངོན་ཤེས་སྔ་རྟགས་གཅེར་མཐོང་དར། །ཞང་སྟོན་གཟི་བརྗིད་གཙོ་བོར་
བཤད་པ་དར། །དགེ་བཤེས་སུམ་སྟོན་དཔེ་ཁྱེར་བཤད་པ་དར། །པུ་རངས་གཟེ་
སྨན་མགོ་བོའི་སྦྲུམ་བཅོས་དར། །སུམ་སྨན་ཇོ་བསོད་རྒྱ་ནག་འཁྱུག་དཔྱད་དར།།
ལྕེ་ནག་ཇོ་རྡོར་ཡན་ལག་རྨ་བཅོས་དར། །སྦ་སྨན་ཇོ་ཐོག་ཚ་བའི་སྒང་དྲིལ་དར། །
སྲོག་དགོངས་སྨང་རིན་བརྒྱད་པའི་ལག་ལེན་དར། །འབྲོམ་སྨན་བཀྲ་ཤིས་མགོ་
དང་མིག་དཔྱད་དར། །ཕྱུགས་མཚམས་དར་གསོད་བྱང་ཁོག་འཕྲུལ་བཅོས་དར། །
རྡོག་སྨན་བསམ་གཏན་གག་ལྷོག་སྒོས་བཅོས་དར། །བྷེ ་ནག་མེ་འབར་མེ་ཆུ་གོ་
ལྡོག་དར། །ཞང་གྲུབ་བློ་གྲོས་མན་ངག་མེ་ཐུར་དར། །ལྐུགས་པ་མགོ་བསྟུམས་་་
• 268 •



མན་ངག་མེ་ཐུར་དར། །ཁྱུང་པོ་གྱི་ནས་དུག་བཅོས་ཆེན་མོ་དར། །རག་ཤ་་་་
གཏེར་སྟོན་ཐོར་བུའི་སྒོས་བཅོས་དར། །སྦ་སྨན་ཆེན་མོས་རྣག་གི་འདྲེན་སྐེམས་
དར། །རྗེ་སྨན་ཞ་ལུས་བྱང་ཁོག་ཆིངས་ཁྲེམས་དར། །སྟོང་སྨན་སེང་གྲགས་རྡོ་་་
སྐོར་བཤད་སྲོལ་དར། །ཆིག་སྨན་དགའ་བོས་མན་ངག་བླུན་ཚིག་དར། །སྣུབ་་་
སྨན་ཇོ་བསོད་དུག་གི་སྤྱི་བཅོས་དར། །ཁ་རག་གཙང་སྨན་བསྟན་བཅོས་རྒྱས་་
བཤད་དར། །ཆེ་རྗེ་ཁྲི་འོད་བརྒྱད་པའི་དཀའ་འགྲེལ་དར། །ལྷ་རྗེ་དགེ་འབུམ་་་
སྨན་བཅོས་ཟུང་འབྲེལ་དར། །དེ་ལྟར་དར་ལུགས་སོ། །གཞན་ཡང་གང་ཟག་་་་
གང་གིས་བསྟན་བཅོས་གང་མཛད་པ་ནི། ཁ་གཅིག་གིས། སྨན་ལ་བཀའ་དང་་
བསྟན་བཅོས་གཉིས། །དུས་འཁོར་དང་ནི་གསེར་འོད་སོགས། །རྒྱུད་དང་མདོ་
རུ་གསུངས་པའོ། །བསྟན་བཅོས་ལ་ཡང་རྣམ་པ་བདུན། །ས་བཅུའི་བྱང་ཆུབ་་་
སེམས་དཔའ་དང་། །ལྷ་དང་དྲང་སྲོང་འཕགས་པ་དང་། །པཎྜི་ཏ་དང་རྒྱ་ནག་
དང་། །བོད་ཀྱི་མཁས་པའི་ལུགས་དང་བདུན། །དང་པོ་བྱང་ཆུབ་སེམས་དཔའི་
ལུགས། །འཕགས་པ་འཇམ་དཔལ་གྱིས་མཛད་པ། །མགོ་བོ་བདུད་རྩི་ལྷུང་་་་་
བཟེད་དང་། །རིན་པོ་ཆེའི་སྒྲོམ་བུ་དང་། །རྟེན་འབྲེལ་བྱང་ཁོག་དོན་ཁྲིམས་་་་་
དང་། །མངལ་ནི་འཕྲུལ་གྱི་རྒྱལ་ལོང་དང་། །རིན་པོ་ཆེ་ཡི་མཛོད་ལྔ་དང་། །ཇ་་་
ལོག་ནོར་བུ་དྲི་མ་མེད། །འཇམ་དཔལ་དཀྱུས་མདོ་མགོ་བཅོས་འཚོང་། །རྡོ་རྒྱུད་
ཆེ་ཆུང་རྣམ་པ་གསུམ། །མགོ་བཅོས་བདུད་རྩིའི་རྒྱ་མཚོ་དང་། །མགོ་སྨུག་འཆོང་
གི་གདམས་པ་དང་། །ཡང་ཏིག་འཕྲུལ་གྱི་བཞི་སྐོར་དང་། །ཁ་དམར་གསལ་་
བའི་ཡིག་ཆུང་དང་། །མདའ་བཅོས་འཕྲུལ་གྱི་མེ་ལོང་དང་། །སྲོག་གཅོད་ལྐུགས་
• 269 •



པ་ཁ་འབྱེད་དང་། །སོ་མ་ར་ཛ་ལ་སོགས་མཛད། །དེ་ནི་སྤྱན་རས་གཟིགས་ཀྱིས་
ནི། །མགོ་བཅོས་དམ་པ་དཔྱད་ཀྱི་གཟུངས། །བདུད་རྩིའི་ཐིགས་པ་རྒྱན་དམ་པ།།
བདུད་རྩི་ཆུ་རྒྱུན་ཆེ་ཆུང་དང་། །རིག་པ་རྩའི་རྩིས་དང་ནི། །བྱང་ཁོག་འགྲེལ་པ་
དམར་ནག་དང་། །གལ་མདོ་དང་ནི་འགྲེལ་ཆུང་དང་། །གསལ་བྱེད་མེ་ལོང་་་་་
ཞེས་བྱ་དང་། །མཐོང་བ་དོན་གསལ་ལ་སོགས་མཛད། །བྱང་སེམས་ཕྱག་ན་རྡོ་
རྗེ་ཡིས། །མགོ་བོའི་རྩོད་པ་ཟློག་པ་དང་། །རོ་བཀྲ་འཕྲུལ་གྱི་མེ་ལོང་དང་། །ལྕང་
ལོ་ནག་པོ་ཞེས་བྱ་དང་། གཟའ་བརྒྱུད་འཁོར་ལོ་སྤུངས་པ་དང་། །དེ་ནི་པད་མ་
སྤུངས་པ་དང་། །ཟུག་རྔུ་དབྱུང་དང་རྟེན་འབྲེལ་བརྟག །ཁ་འཐོར་ཀུན་དུ་་་་་
འཇོམས་པ་གསུངས། །གཉིས་པ་ལྷའི་ལུགས་ལ་ནི། །ཚངས་པ་སྐྱེ་དགུའི་བདག་
པོ་ཡིས། །གསང་བ་སྙིང་པོའི་དོན་བསྡུས་དང་། །འཕྲུལ་གྱི་མེ་ལོང་ཞེས་བྱ་མཛད། །
ཐ་སྐར་གྱིས་ནི་གཅེས་གྲུབ་དང་། །བརྒྱ་བྱིན་གྱིས་ནི་གཅེས་བསྡུས་མཛད། །ནོར་
རྒྱུན་མ་ཡི་རིན་ཆེན་འཕྲེང་། གཞོན་ནུ་ཀ་རྟི་ཀ་གྲུབ་པས། །འདོད་ལ་སྤྱོད་ཀྱི་་
དོན་གསལ་དང༌། །ཀུན་སློང་གྲུབ་དང་ཚོགས་བརྒྱད་གྲུབ། །རྡོག་འཇོམས་་་་་
བདུད་རྩི་ལ་སོགས་སོ། །གཞོན་ནུ་ཀརྟི་ཀ་ཞེས་པས། །འཁྱོགས་ལ་འཕྲུལ་གྱི་མེ་་
ལོང་དང་། །གཅེས་གྲུབ་སྒྲོན་གསལ་ལ་སོགས་མཛད། །གསུམ་པ་དྲང་སྲོང་་་་་་
ལུགས་ལ་བརྒྱད། །རྒྱུན་ཤེས་ཀྱིས་མཛད་ཀོས་སྡེ་དང་། །མེ་བཞིན་མཇུག་གིས་་་
བཞི་གྲུབ་པ། །མུ་ཁྱུད་འཛིན་གྱིས་བདུད་རྩི་ཆེ། །འགྲོས་སྐྱོབས་མི་འཇིགས་་་་་
མཚོན་ཆའི་སྡེ། །གཤོལ་འགྲོ་སྐྱེས་ཀྱིས་བདུད་རྩི་སྒྲུབ། །དཀའ་གཉིས་སྤྱོད་ཀྱིས་
སྒྲོམ་བུའི་སྡེ། །ཐང་ལ་འབར་གྱི་སྨན་སྦྱོར་སྡེ། །ནག་པོ་སྐྱེས་ཀྱིས་སྦྱོང་བྱེད་སྡེ། །
• 270 •



དེ་ལྟར་དྲང་སྲོང་བརྒྱད་ཀྱིས་ནི། །ཙ་ར་ཀ་བརྒྱད་ཅེས་པ་མཛད། །འཕགས་པ་་
ཀླུ་སྒྲུབ་ཅེས་བྱ་བས། །མདོ་ལྔ་དཔྱད་གཞུང་བཅུ་དང་ནི། །ནགས་འཇུག་གཡུའི་
དྲ་བ་དང་། །ཡན་ལག་ནག་པོའི་རྒྱུད་གསུམ་དང་། །སི་ཏི་ས་ར་ཞེས་བྱ་དང་། །
བདུད་རྩི་ཐིགས་པ་ཞེས་བྱ་དང་། །དབུས་མཐའ་གསལ་བ་བཀའ་བརྒྱད་དང་། །
བམ་དུམ་བདུད་རྩི་ཐིགས་སོགས་མཛད། །འཕགས་པ་རྟག་ཏུ་ངུ་ཡིས་ནི། །ཨ་བ་
ད་ར་ཞེས་བྱ་དང་། །མི་རུས་ཆེ་ཆུང་དེ་བཞིན་དུ། །གསང་ཐིག་ཆེན་པོ་ཞེས་བྱ་་
དང་། །ཁ་མདའ་བསྡུ་བ་ཞེས་བྱ་མཛད། །བྱམས་པས་དངུལ་ཆུ་གྲུབ་པ་དང༌། །
རྟག་ཏུ་ངུ་ཡི་ཐེམས་དང་ནི། །ལུས་སེམས་ནད་ཀྱི་དབྱེ་བ་དང་། །གཅེར་མཐོང་
དོན་བསྡུས་ལ་སོགས་སོ། །དགའ་བོས་གསལ་བྱེད་མེ་ལོང་དང་། །དེ་ཡི་འགྲེལ་་
པ་པར་ཁབ་དང་། །དོན་གསལ་འདུས་པ་ལ་སོགས་མཛད། །རྒྱལ་སྲས་པད་མ་་
འབྱུང་གནས་ཀྱིས། །བདུད་རྩི་བུམ་པ་རྒྱས་བསྡུས་གསུམ། །ལྔ་པ་པཎྜི་ཏས་་་་་་
མཛད་པ། །དཔའ་བོས་ཡན་ལག་བརྒྱད་པ་དང་། །རང་འགྲེལ་དྲི་མེད་གསལ་བ་
མཛད། །ཟླ་དགས་བརྒྱད་པའི་འགྲེལ་པ་ནི། ། ཚིག་དོན་ཟླ་ཟེར་ཞེས་བྱ་དང་། །
སྨྱོགས་ཀྱི་བསྟན་བཅོས་བཞི་སོགས་མཛད། །པཎྜི ་ཏ་ནི་ཛྙཱ་ན་ཤྲཱིས། །བསྡུས་་་་་
དོན་གསལ་བའི་མེ་ལོང་ངོ༌། །ལོ་ཆེན་རེན་ཆེན་བཟང་པོ་ཡིས། །ཡན་ལག་་་་་
བརྒྱད་པའི་ལྡེ་མིག་ནི། །དོན་ཁྲིགས་གསལ་བའི་མེ་ལོང་མཛད། །རྒྱ་གར་སྐྱེས་བུ་
མེ་ལྷ་ཡིས། །སྟོང་ཐུན་སུམ་ཅུ་རྩ་གཅིག་དང་། །སྐོར་ཚོམས་བཞི་བཅུ་ཞེ་ལྔ་དང་། །
ཡང་དག་ཚིག་གི་བསྡུས་དོན་དང་། །དོན་འགྲེལ་ཉི་ཤུ་པ་རྣམས་མཛད། །བྲམ་་
ཟེ་བློ་ལྡན་རིག་བྱེད་ཀྱིས། །བདུད་རྩི་སྙིང་པོའི་འགྲེལ་པ་ནི། །གསལ་བྱེད་མེ་་་་
• 271 •



ལོང་ལ་སོགས་བརྩམས། །བྲམ་ཟེ་ག་རྒས་ལྷུང་བཟེད་དང་། །སྔ་རྟགས་གཅེར་་་
མཐོང་ལ་སོགས་བཤད། །བྲམ་ཟེ་སྲེད་མེད་ཅེས་བྱ་བས། །མདོ་རྒྱུད་དག་གི་་་་
འགྲེལ་པ་ནི། །ཡང་དག་ཚིག་ཟེར་ཞེས་བྱ་དང་། །འབྲས་བཅོས་འཕྲུལ་གྱི་མེ་་་་
ལོང་དང༌། །འཆི་སོས་གསང་བ་ཡང་འཁོལ་སོགས། །རྨ་བཅོས་མན་ངག་་་་་་
ཚོགས་བཤད། །རྒྱ་ནག་བེ་དུ་ར་ཞེས་པས། །བི་རྗེའི་པུ་ཏི་ཁ་སེར་དང་། །ཡང་་་་
ཏིག་གསལ་བའི་སྒྲོན་མེ་སོགས། །གྲགས་པ་རྒྱལ་མཚན་ཞེས་བྱ་བས། །ཁོག་་་་
དབུབ་མཐོང་བ་དོན་ལྡན་དང་། །འགྱུར་བྱང་མེ་ལོང་ཡེ་ཤེས་མཛད། །དྲུག་པ་་
རྒྱ་ནག་མཁས་པའི་ལུགས། །ཧ་ཤང་མ་ཧཱ་ཡ་ན་དང་། །ལི་ཁ་ཟིན་དེ་ལ་སོགས་་
ཀྱིས། །ཇ་ལོག་སུམ་བརྒྱ་དྲུག་ཅུ་དང་། །ལོག་གནོན་དྲུག་ཅུ་རྩ་གཅིག་སོགས། །
ཟོན་ཤིང་ཧོན་ཐང་ཞེས་བྱ་བས། །མེ་བཙའ་དོན་སྐོར་བརྒྱ་པ་དང་། །ཇ་ལོག་་་
དམར་ནག་ལ་སོགས་མཛད། །ཧ་ཤང་ཐ་ཡི་ཐང་གིས་ནི། །རྟེན་འབྲེལ་དཔྱད་་་
སྐོར་ལ་སོགས་མཛད། །ཧ་ཤང་ལི་ཁ་ཞེས་བྱ་བས། །མེ་ཆུ་གོ་ཟློག་དྲུག་སོགས་་་་
མཛད། །བདུན་པ་བོད་ཀྱི་མཁས་པའི་ལུགས། །དེ་ལ་གཙོ་བོ་མཁས་པ་དགུ། །
སྟོང་དང་གཉའ་དང་མཐའ་བཞི་གསུམ། །མི་ཉག་བྲང་ཏི་གཡུ་ཐོག་གསུམ། །བི་
རྗེ་ཆེ་རྗེ་འུག་པའོ། །དེ་ལ་དང་པོ་སྟོང་སྨན་ནི། །ལོ་ཙཱ་ཛྷཱ་ན་མི་ཏྲ་ཡིས། །དབུས་
མཐའ་ཡི་དོན་རྒྱལ་བ་སོགས། །དྷརྨ་ཕ་ལས་རིག་པ་འབུམ། །ཀུན་དགའ་དབང་
ཕྱུག་རྩ་ཆུ་ཡི། །གཏོང་ཐུན་འཕྲུལ་གྱི་མེ་ལོང་བརྩམས། །རྒྱལ་མཚན་འབྱུང་་་་་
གནས་ཚ་བ་ཡི། །གཏོང་ཐུན་བདུད་རྩིའི་ཆུ་རྒྱུན་བཀོད། །ཛྷ་ན་དྷ ་ར་ཞེས་བྱ་་
བས། །དམུ་ཆུའི་འཕྲུལ་ཚགས་མན་ངག་བསྟན། །འཚོ་བྱེད་གྲུབ་པས་འབྲས་་་་་
• 272 •



བཅོས་དང་། །ཤཱཀ་བློས་བྱང་ཁོག་ཐིག་ཁྲེམས་བྱས། །ཡེ་ཤེས་བྱང་ཆུབ་གག་ལྷོག་
གི །བཅོས་སྐོར་བདུད་རྩི་ཐིགས་པ་སོགས། །དཔལ་མགོན་ཤེས་རབ་ཅེས་བྱ་བས།།
མོ་ནད་བཅོས་སྐོར་བལྟས་ཆོག་བརྩམས། །མགོན་པོ་རྡོ་རྗེས་རྟེན་འབྲེལ་གྱིས། །
བརྟག་པ་སུམ་ཅུ་པ་ཞེས་བྱས། །མཆོག་གྲུབ་ག་གཟེར་བཅོས་ཐབས་དང་། །ཀུན་
ཤེས་མིག་གི་མན་ངག་བསྟན། །བྱང་ཆུབ་དཔལ་གྱི་བདེ་བཅོས་སོགས། །བསམ་
གཏན་ཤེས་རབ་དཔྱད་དབྱུང་ནི། །ཆུ་ཡི་འཕྲུལ་འཁོར་ཞེས་བྱ་བ། །འོད་ཟེར་་་་
མགོན་པོས་བཅུད་ལེན་དང་། །སྟོང་ལ་རྟག་ཆུང་ཞེས་བྱ་བས། །རྩ་བཤད་ཕྱི་་་་
གསུམ་འགྲེལ་པ་དང་། །མན་ངག་རྒྱུད་ལ་དཀའ་མཆན་སོགས། །ཀུན་དགའ་་་
སྙིང་པོས་བཅུད་ལེན་རིགས། །དཔལ་ཤེས་བརྒྱད་པའི་བསྡུས་དོན་སྦྱར། །དོན་
གྲུབ་མགོན་གྱིས་རིམས་བཅོས་དང་། །ལེགས་ལྡན་མགོན་པོས་དུག་བཅོས་སྐོར། །
འཇམ་དབྱངས་ཐོར་དཔྱད་སྣ་ཚོགས་བསྡུས། །ཤེས་རབ་འོད་གཟེར་སྙིང་རྒྱུད་ཀྱི། །
དོན་འགྲེལ་གསང་བ་ཅེས་བྱ་བརྩམས། །ལོ་ཙཱ་ཛྷཱ ་ན་ཤཱཀ་ཤི་ཡིས། །དབུས་་་་་
མཐའི་འགྲེལ་པ་རྣམ་འབྱེད་སོགས། །གཞོན་ནུ་དབང་ཕྱུག་ཅེས་བྱ་བས། །སོ་མ་
ར་ཛའི་བསྡུས་དོན་བརྩམས། །འཚོ་བྱེད་གྲུབ་པས་མིག་དང་ནི། །རྡེའུའི་སྒོས་་་་
བཅོས་མདེ་ཐུང་སྦྱར། །དཀོན་མཆོག་རྒྱལ་མཚན་ཞེས་བྱ་བས། །བརྒྱད་པའི་ལེ་
དང་འགྲེལ་པ་བརྩམས། །འཚོ་བྱེད་ནམ་མཁའ་རྒྱལ་མཚན་གྱིས། །རྩ་བཤད་ཕྱི་
གསུམ་འགྲེལ་པ་དང་། །བརྒྱད་པའི་དོན་བསྡུས་ལ་སོགས་མཛད། །གཉའ་་་་
རྣམས་ཀྱིས་བརྩམས་ཆོས་ནི། །གཉའ་པ་ཆོས་ཀྱི་བཟང་པོ་ཡིས། །སྙིང་རྒྱུད་་་་་་
འགྲེལ་པ་ཡང་དག་གསལ། །ཇ་ལོག་དོན་ཁྲིམས་སྡེ་དྲུག་བརྩམས། །བྱང་ཆུབ་་་
• 273 •



ཤེས་རབ་རྩོད་ཟློག་དང་། །བརྩོན་སེང་དབུས་མཐའི་དོན་བསྡུས་སོ། །མཐའ་་་་
བཞི་རིན་ཆེན་ཞེས་བྱ་བས། །སྐྲ་བཤད་འཛིངས་པའི་དོན་བསྡུས་སོགས། །མི་
ཉག་རོང་རྗེ་དགའ་དགའ་ཡིས། །རི་བོ་བརྩེགས་པའི་འགྲེལ་པ་སོགས། །བྲང་ཏི་
སྤྲེའུས་ཁོག་དབུབས་སོགས། །དྲིག་ཧུས་ཚད་པའི་སྐབས་དྲུག་དང་། །རྒྱལ་་་་་་
མཉེས་བདུད་རྩི་གསང་མཛོད་སོགས། །གཡུ་ཐོག་མགོན་པོ་ཞེས་བྱ་བས། །རཀྵ་
གསེར་གྱི་རྒྱུད་སོགས་ལས། །མཆན་དང་དེ་ཡི་ལོ་རྒྱུས་བཤད། །གཡུ་ཐོག་མགོན་
པོ་གྲུབ་པ་ཡིས། །འགྲེལ་པ་དོན་གསལ་ལ་སོགས་བརྩམས། །གཡུ་ཐོག་མགོན་པོ་
ཤེས་རབ་ཀྱིས། །མན་ངག་བདུད་རྩི་བཅུད་བསྡུས་སོགས། །མགོན་པོ་རིན་ཆེན་
ཞེས་བྱ་བས། །བུ་གདམས་ལེའུ་དགུ་བཅུ་བཞི། །གཡུ་ཐོག་མགོན་པོ་རྡོ་རྗེ་ཡིས། །
རྒྱུད་ཀྱི་ཆ་ལག་བཅོ་བརྒྱད་སོགས། །ཁྱུང་པོས་བརྒྱད་པའི་འགྲེལ་པ་དང་། །
མགོན་པོ་གྲགས་ཀྱི་ལག་ལེན་སྐོར། །བི་རྗེ་ལེགས་བློ་ཞེས་བྱ་བས། །རིག་བྱེད་་་་
དོན་བསྡུས་ལ་སོགས་བརྩམས། །དཔལ་ཆེན་རྩ་བ་དོན་སྐོར་གསུམ། །ལྷུན་ནེས་
མགོ་དཔྱད་རྒྱ་མཚོའི་ཕྲེང་། །མར་བློས་རྨ་བྱ་ནེ་ཙོའི་སྐོར། །ཤེས་རབ་བློ་གྲོས་ཀླུ་
བཅོས་དང་། །མན་ངག་དོན་བསྡུས་ལ་སོགས་བྱས། །ཆེ་རྗེ་རྒྱལ་བས་རྟེན་འབྲེལ་
དང་། །རིག་བྱེད་དོན་བསྡུས་ལ་སོགས་བརྩམས། །ལྷ་སེས་བདུད་རྩི་བཅུད་་་་་
བསྡུས་དང་། །མགོན་སེང་བྱང་ཁོག་ཡིག་ཆུང་སྦྱར། །སྟག་ལ་དགའ་ཞེས་བྱ་བ་་
ཡིས། །བརྒྱད་པའི་ལྡེ་མིག་དོན་ཁྲིགས་སོགས། །ཏི་སང་བརྒྱད་པའི་དོན་བསྡུས་
དང༌། །དབུ་ལང་ཁོག་དབུབ་ལ་སོགས་བརྩམས། །ཞིག་པོས་དོན་ཁྲིགས་བཞི་་་་
སྐོར་སོགས།།འུག་པ་ཆོས་སེང་ཞེས་བྱ་བས། །དབྱིག་ཤེལ་དོན་གྱི་འགྲེལ་པ་སོགས།།
• 274 •



དབང་ཕྱུག་དྭགས་རྒྱུའི་ཏི་ཀ་དང་། །རིན་ཆེན་རྒྱལ་པོས་སྐོར་ཚོམས་བཤད། །
ཆོས་སེས་ཁ་ཐོར་རིན་ཆེན་སྤུངས། །དེ་རྣམས་མཁས་པ་མི་དགུས་བཤད། །
གཞན་ཡང་མཁས་པ་སྣ་ཚོགས་ཀྱིས། །ལེགས་བཤད་སྣ་ཚོགས་འདི་ལྟ་སྟེ། །
མཁས་པ་ཡིད་འོངས་ལེགས་པ་ཡིས། །བདུད་རྩི་ལེ་བརྒྱད་ཅེས་པ་བརྩམས། །
གཟི་བརྗིད་འབར་གྱིས་སྒྲོན་གསལ་དྲུག །ཞང་སྟོན་ཞིག་པོས་བདུད་རྩི་ཐིགས། །
ཕན་ནེས་དྲི་མེད་གཟི་བརྗིད་དང་། །གྲགས་པ་རྡོ་རྗེས་ཕན་གསལ་དྲུག བཀྲ་་་
ཤིས་རྡོ་རྗེས་རིན་ཆེན་འཕྲེང་། །ཚིག་སྨན་དགའ་བོས་སྔོ་སྦྱོར་ཆེ། །བྱམས་པ་་་་
བརྩོན་སེང་དངུལ་ཆུའི་སྦྱོར། །བཀྲས་དར་ཚད་པའི་ཊིཀ་ཆུང་དང་། །དགེ་་་
བཤེས་དམར་པོས་འབུམ་ཆུང་ནི། མེ་ཡི་འཁོར་ལོ་ཞེས་པ་བྱས། །རྡོ་རྗེ་འབུམ་་་
གྱིས་ཚད་པའི་སྐོར། །རྒྱལ་འབུམ་གྱིས་ནི་མགོན་མོའི་བཅོས། །དགའ་བདེ་མན་
ངག་རིག་པའི་སྡེ། །སྟག་སྒོམ་མངོན་ཤེས་ཅན་གྱིས་ནི། །ཐོར་དཔྱད་སྙིང་གི་དོན་
བསྡུས་སྦྱར། །སྨོན་ལམ་རྒྱལ་མཚན་སྡེ་མའི་སྐོར། །ཉི་མ་དཔལ་གྱིས་མེ་བཙའ་་་
དང་། །སྦལ་སྨན་དཀར་ནག་སྡེ་མའི་བཅོས། །ཡེ་ཤེས་བློ་གྲོས་དུག་བཅོས་དང་། །
ཟླ་འོད་གཞོན་ནུ་ཞེས་བྱ་བས། །བརྒྱད་པའི་དོན་བསྡུས་རབ་ཏུ་བཤད། །བློ་གྲོས་
ཀྱིས་ནི་ཁོག་དབུབ་དང་། །གྲ་པ་མངོན་ཤེས་ཅན་གྱིས་ནི། །རྒྱུད་ཀྱི་བསྡུས་དོན་
གྲུབ་པ་སོགས། །དར་མ་གྲགས་ཀྱིས་རྩ་ཆུའི་སྐོར། །འཚོ་བྱེད་དཀོན་སྐྱབས་ཞེས་
བྱ་བས། །ཚ་གྲང་གི་ནི་སྟོང་ཐུན་བྱས། །ཇོ་གཟུངས་ལོ་རྒྱུས་སྐུ་ལྔ་དང་། །རྒྱུད་ཀྱི་
དབྱེ་བ་ཆ་ལག་སོགས། །དབོན་ལེབ་མན་ངག་སྣ་ཚོགས་བསྡུས། །ཨ་ཚེས་མགོ་་་
སོགས་རྨ་ཡི་བཅོས། །རོག་ཆུང་དམུ་ཆུ་ཚག་སྐྱེམས་འགྲེམས། །གཏེར་སྟོན་་་་
• 275•་



ཞང་ཁྲོམ་ཞེས་པས། །ཟབ་གཏེར་བཅུད་ཀྱི་དོན་བསྡུས་བརྩམས། །རག་ཤ་གཏེར་
བཏོན་ཞེས་བྱ་བས། །པད་མ་ལུང་འཆང་བསྡུས་པ་བསྟན། །ཁྱུང་ཁྲིས་ཐུགས་ཀྱི་
ཉིང་ཁུ་བསྟན། །ལྷ་འབར་གཏེར་ཡིག་དོན་འགྲེལ་བཏོན། །སྙེ་མོ་ཆོས་ཀྱི་དབང་
ཕྱུག་གིས། །དོན་བཞི་གསལ་སྒྲོན་ལ་སོགས་སོ། །དམ་པས་རྟེན་འབྲེལ་བ རྒྱད་ཅུ་
དང་། །བ་རིས་རིག་པ་འབུམ་ཆུང་སོགས། །རྗེ་བཙུན་གྲགས་པ་རྒྱུ་མཚན་གྱིས། །
གསོ་དཔྱད་རྒྱལ་པོའི་དཀོར་མཛོད་དང་། །དེ་བཞིན་དཔལ་བོ་ཆེ་ཡིས་ནི། །
བརྒྱད་ཆུང་ཉི་མའི་འཁོར་ལོ་དང་། །མཁས་མཆོག་ས་སྐྱ་པཎ་ཆེན་གྱིས། །ཡན་་
ལག་བརྒྱད་པའི་དོན་བསྡུས་གསུངས། །ཨོ་རྒྱན་པ་ཡི་སྨན་ནག་དང་། །བཅོམ་་་
རལ་གསོ་དཔྱད་རྒྱན་མེ་ཏོག །བློ་གྲོས་མཚུངས་མེད་བརྒྱད་པའི་མཚན། །འདི་་
རྣམས་རགས་པ་ཆ་ཙམ་ཡིན། །ཞེས་བྱ་བ་ལ་སོགས་པའི་སྒོ་ནས་ཁོག་དབུབ་་་
པར་བྱེད་དོ། །
གཉིས་པ། དེ་ལ་གནོད་བྱེད་བསྟན་པ་ནི། མེ་ཆུ་རླུང་གསུམ་གྱི་བསྐལ་པས་
ལས་ངན་རྒྱུན་དུ་མྱུར་དུ་གཅོད་པའི་ཚུལ་མཛད་པའོ་ཞེས་པ་ཡན་གྱིས། ཐོག་
མར་འཁོར་འདས་ཀྱི་སྤྱི་གཞི་བྱུང་ཚུལ་དེ་རྟོགས་པ་ལ་སངས་རྒྱས་དང་། མ་་་
རྟོགས་པ་ལ་འཁོར་བ་བྱུང་ཚུལ་དེ་ནས་འཕྲིན་ལས་བཞིའི་སྒོ་ནས་སེམས་ཅན་
གྱི་དོན་མཛད་ཚུལ་རྣམས་ནི། དེང་སང་ཡོངས་ལ་གྲགས་པའི་སྡེ་སྣོད་གསུམ་་
དང་རྒྱུད་སྡེ་བཞིའི་ཆོས་སྐད་རྣམས་ལས་ལོགས་སུ་གྱུར་པ་བོན་པོའི་ཤན་རྙིང་
མ་བ་ལ་ཕོག་པའི་བརྡ་དང་ཐ་སྙད་འབའ་ཞིག་ཏུ་འདུག་པ་བརྒལ་ཞིང་བརྟག་
པའི་སྤྲོས་པ་བདག་གིས་བྱེད་མི་དགོས་ཤིང༌། བསྐལ་བཟང་གི་སངས་རྒྱས་་་
• 276 •



རབས་བདུན་ཐལ་ནས་ཞེས་པ་དང་། སྟོང་རྩ་གཉིས་ཞེས་དང་། དཀའ་ཐུབ་ལོ་
དགུ་སྤྱད་ཅེས་ཟེར་བ་དག་ཀྱང་མི་རིགས་པ་ཁོ་ནར་སྣང་ལ། ཆོས་འཁོར་གྱི་
སྐབས་སུ་འདུལ་བ་སྨན་ལུང་གསོ་རིག་གི་གཞུང་ཡིན་པ་གོང་དུ་བཀག་ཟིན་་་་་
ཞིང་། འཁོར་ལོ་བར་པའི་དུས་སུ་གཅེར་མཐོང་རིག་པ་དང་ཤེལ་གྱི་མེ་ལོང་་་་
མཛད་ཟེར་བ་ནི་ངོ་མཚར་ཏེ། སངས་རྒྱས་ཀྱི་མཛད་པ་རྒྱས་པར་སྟོན་པ་ལ་་་
འདུལ་བ་ལུང་དང་། བསྐལ་བཟང་། རྒྱ་ཆེར་རོལ་པ་སོགས་གང་ནའང་མེད་་་་་
ཅིང་མཁས་གྲུབ་པཎྜི་ཏ་རྣམས་ཀྱིས་གསུང་གི་རྒྱུན་ཙམ་ཡང་མི་སྣང་བ་ལ་ཁྱོད་
ཀྱིས་གང་ནས་རྙེད། ཚོང་དཔོན་གྱི་བུ་ཆུ་འབེབས་ནི་ཤཱཀྱ་ཐུབ་པ་ཉིད་སྔོན་སློབ་
པ་ལམ་གྱི་གནས་སྐབས་སུ་ཚོང་དཔོན་རལ་པ་ཅན་གྱི་བུར་འཁྲུངས་པའི་མིང་
ཡིན་པར་གསེར་འོད་ཉིད་ལས་གསལ་པོར་བཤད་ན། སླར་ཡང་རང་ཉིད་རང་
གི་འཁོར་དུ་འདོད་པ་གང་གི་སྐབས་ཡིན། གཞན་ཡང་དེའི་ཚེ་དེའི་དུས་ན་སྨན་
བླར་སྤྲུལ་ནས་གསོ་རིག་གསུངས་ཟེར་བ་འདི་ལའང་ལུང་རིགས་ཀྱི་རྒྱུ་མཚན་་
ཏིལ་འབྲུ་ཙམ་ཡང་མེད་ཅིང་། བི་ཤྭ་ཀརྨར་སྤྲུལ་ནས་བཟོ་རིག་གསུངས་ཟེར་བ་
དང་ཚུལ་མཚུངས་པས་མཁས་པ་རྣམས་ཀྱིས་ཐོས་ན་ངོ་མཚར་བའི་གནས་ཡིན།
ཕྱོགས་གླང་ཆོས་གྲགས་གཉིས་ཀྱིས་ཚད་མ་སྡེ་བདུན་མཛད་ཟེར་བ་དང་། ཙན་
ཏྲ་གོ་མིས་བྱ་ཀ་ར་ཎ་སྡེ་བརྒྱད་མཛད་ཟེར་བ་ཡང་རྒྱུས་མེད་ཀྱིས་རྒྱུས་གཏམ་་
དུ་སྣང་ངོ་། །དེ་བཞིན་དུ་ཞལ་ནས་གསུངས་པ་དང་བྱིན་གྱིས་བརླབས་པ་དང་།
རྗེས་སུ་གནང་བའི་བཀའ་ཡིན་མིན་གྱི་འཐད་པའང་གོང་དུ་བརྗོད་ཟིན་ལ།
བསྟན་བཅོས་ལའང་ཚངས་པས་གསང་བ་སྙིང་པོའི་དོན་བསྡུས་བྱས་ཟེར་བ་་་
• 277 •



ནས་ཟླ་བའི་འོད་ཟེར་གྱིས་ཇ་ལོག་གི་དཔྱད་གསུམ་བྱས་ཟེར་བ་ཡན་གྱི་ཚིག་་་
རིས་ཐམས་ཅད་ཀྱང་། རིན་ཆེན་སྤུངས་པ་ལ་སོགས་པ་མ་དག་པའི་ལུང་འགའ་
ཞིག་ལ་བརྟེན་པའི་གཟུ་ལུམ་ཁོ་ན་ལས་གཞན་པའི་ཤེས་བྱེད་མེད་དེ། ཟླ་ཟེར་་
དུ་དེ་རྣམས་ཀྱིས་རྒྱུད་སོ་སོར་བྱས་ཞེས་པ་ཙམ་ལས་མེད་ཅིང་གཞན་མ་ཡིན་་་་
ཚེས་ཀྱི་ལུང་ནི་ཁྱོད་ལ་ཕྱོགས་ཙམ་ཡང་མེད་པའི་ཕྱིར་རོ། །གཞན་ཡང་ལུགས་
སྡེ་བཞིའི་ནང་ནས། ནང་པའི་རྒྱལ་རིགས་ལ་རིན་པོ་ཆེ་སྤུངས་པའི་རྒྱུད་ཟེར་བ་
མེད། ཤཱཀྱ་ཐུབ་པས་མི་མཇེད་འཇིག་རྟེན་འདིར། ཞེས་སོགས་ཁྱོད་རང་རྣམས་
ཀྱིས་ཁུངས་སུ་བྱས་པ་འདི་ག་ཡིན་ནམ་གཞན་ཡིན། གཞན་ཡོད་ན་ནི་ཁུངས་་
དང་རྒྱུ་མཚན་བསྟན་དགོས་ལ། འདི་མིན་ན་ནི་ཁྱེད་ལ་རྒྱུད་མང་པོ་འབྱུང་བར་
འགྱུར་ཏེ། འདི་ནི་ཙན་པ་ཤི་ལ་ཧ་སོགས་སྲས་གསུམ་གྱིས་བྱས་པར་དངོས་སུ་
བཤད་པའི་ཕྱིར། དེས་མཚོན་ནས་སྨན་དཔྱད་ཀྱི་རྒྱུད་གཞན་མ་རྣམས་ཀྱང་་་་
རྫུན་མ་ཉིད་དུ་ཤེས་པར་བྱའོ། །མདོ་ལྔ་ཡང་ཀླུ་སྒྲུབ་ཀྱིས་མཛད་ཟེར་བ་ལ་རྒྱུ་་
མཚན་མེད་ཅིང་། ལུགས་སྡེ་གཞན་གསུམ་པོའི་འཇོག་མཚམས་དག་ཀྱང་རང་
བཟོ་ཁོ་ན་ལས་གཞན་མ་ཡིན་ཏེ། རྒྱུད་བཞིའི་ཁོག་དབུབས་སུ་འདོད་པ་ལ་དེ་
དང་འགལ་བར་བཤད་པའི་ཕྱིར། ཅིའི་ཕྱིར་ཞེ་ན་སྟོན་པས་གསུངས་པའི་ཚིག་
གཅིག་ལ་སོ་སོ་རང་རང་གི་སྟོན་པའི་ལུགས་སུ་གོ་བར་ཟད་དོ་ཞེས་པས་གསོ་་
དཔྱད་འབུམ་པ་སོགས་ཀུན་ཀྱང་སངས་རྒྱས་ཀྱི་གསུང་དུ་འདོད་དགོས་པའི་་་
ཕྱིར། གལ་ཏེ་ལུགས་སྡེ་བཞི་པོ་རང་རང་གི་སྟོན་པ་ཞེས་གཞུང་ལོག་པར་འཐེན་
པ་དེའི་ཚེ་ནའང་མི་རིགས་ཏེ། སངས་རྒྱས་ལས་གཞན་པའི་དེ་རྣམས་ཀྱི་སྟོན་པ་
• 278 •



ངོས་འཛིན་རྒྱུ་མེད་པའི་ཕྱིར་དང་། ལྷའི་འཁོར་ལ་གསོ་དཔྱད་འབུམ་པ་་་་
གསུངས། ཞེས་སོགས་ཀྱི་གཞུང་ཇི་ལྟར་འགྲེལ། གཞན་ཡང་གསོ་དཔྱད་རྒྱུ་་་
འདིར་ཐམས་ཅད་འདུས་པར་བསྟན་ཞེས་པས། རྒྱུད་བཞི་པོ་འདི་དག་རིག་པ་
མངོན་བྱུང་གི་རྒྱུད་དུ་སྡུད་དགོས་རྒྱུ་ལ་མ་བསྡུས་པ་སོགས་ཉེས་པ་ཤིན་ཏུ་མང་
སྟེ། མདོར་ན་འདིའི་ཁུངས་ནི་གླང་དར་མའི་རྗེས་སུ་ཆོས་ཀྱི་རྒྱུས་མེད་ཅིང་གསོ་
རིག་གི་བསྟན་པ་ལ་དབང་ཟ་བའི་གང་ཟག་རྙིང་མའི་ཕྱོགས་ལ་མོས་པ་འབའ་
ཞིག་གིས་བརྩམས་པར་སྣང་ཞིང་ཁྱུང་ཆེན་ལྡིང་བ་དང་་མཛེས་པའི་འཇའ་་་་
རིས་གཉིས་ཀྱང་གཡུ་ཐོག་པས་མཛད་པར་གླེང་མོད་ཀྱིས། འདི་ནི་སྨན་དཔྱད་
ཀྱི་ཆ་ལག་འགའ་ཞིག་མཐོང་བའི་བོན་པོ་ཞིག་གིས་ཆོས་ལུགས་ཐམས་ཅད་་་་་
བསྲེས་ཤིང་རང་བཟོ་བསྣན་ཏེ་བྱས་པ་ཡིན་པས། གཡུ་ཐོག་པ་ལ་མཚམས་མེད་
པའི་བསྐུར་པ་བཏབ་པ་ཡིན་ནོ། །དེས་ན་གསོ་རིག་གི་བསྟན་པ་ལ་ཁུངས་དང་
རྒྱུ་མཚན་ལུང་རིགས་རྣམ་དག་གི་བརྗོད་པ་འགའ་ཙམ་ཡང་མི་འབྱུང་བ་ནི་ས་
བོན་ངན་པ་འདི་རྣམས་ལས་འཕེལ་བ་ཤ་སྟག་ཏུ་སྣང་བས། སེང་གེའི་ཁོག་པ་
སྲིན་བུས་ཟ་བ་ལྟར་སྨན་པར་བརྫུས་པའི་བདུད་ཆེན་པོས་གསོ་བ་རིག་པའི་་་
བསྟན་པ་རིན་པོ་ཆེ་མིང་གི་ལྷག་མ་ཙམ་དུ་བྱས་པ་ཡིན་ནོ། །ད་ནི་དེ་ལྟ་བུའི་་་
བསྟན་པའི་ཆོམ་རྐུན་ངོས་མ་ཟིན་ཞིང་རང་ཉིད་ཀྱི་བློ་གྲོས་ཀྱིས་དཔྱད་མ་ནུས་
པས་རི་བོང་གི་ཅལ་བཞིན་དུ་རྗེས་སུ་འབྲངས་ནས་སྨྲ་བ་རྣམས་ལ་བརྟག་པར་
བྱའོ། །དེའང་ཐོག་མ་ཉིད་དུ་སྔ་དར་བར་དར་ཕྱི་དར་ཞེས་པའི་ས་བཅད་ཙམ་
གྱིས་རབ་ཏུ་འཁྲུལ་ཏེ། བོད་གངས་རིའི་ཁྲོད་འདིར་ཐེག་དམན་ལ་གཏོགས་པ་
• 279 •



སོ་སོ་ཐར་པའི་བསྟན་པ་ནི་གླང་དར་མས་བསྣུབས་པ་ལ་བརྟེན་པས་རེ་ཞིག་་་
རྒྱུན་ཆད། བླ་ཆེན་པོ་ལ་སོགས་པས་མདོ་ཁམས་ནས་བསྟན་པའི་མེ་རོ་བླང་བ་
དང་། ཇོ་བོ་ཆེན་པོས་སྟོད་ཕྱོགས་ནས་བསྟན་པ་སྤེལ་བའི་དོན་གྱིས་སྔ་དར་་་་
དང་ཕྱི་དར་ཞེས་པའི་ཐ་སྙད་མཛད་པ་ཡིན་གྱི་སྣར་ཐང་པ་ལ་སོགས་པ་འགའ་
ཞིག་གི་དེའི་བར་དེར་སྨིཾ ཏིས་གསུང་རབ་འགའ་ཞིག་བསྒྱུར་བ་ལ་བར་དར་་་་
ཞེས་འདོད་པ་ཡང་སྣང་ངོ་། །སོ་ཐར་ཉམས་པའི་དུས་དེར་ཆོས་ལ་མོས་པའི་་་
སྔགས་པ་རྣམས་ཀྱིས་རྟེན་སྐྱ་བོའི་ཆས་སུ་ཞུགས་ནས་བསྐྱེད་རྫོགས་ཉམས་སུ་
བླངས་པ་ལས་དེང་སང་གི་བར་དུ་གསང་སྔགས་རྙིང་མ་བ་ལ་བརྟེན་པའི་་་་་
བཀའ་སྲོལ་མ་ཉམས་པ་བྱུང་བས་སྔ་དར་ཕྱི་དར་གྱི་ཐ་སྙད་མེད་ན་གསོ་རིག་
ལ་དེ་འདྲ་བའི་ཐ་སྙད་སྨོས་ཀྱང་ཅི་ཞིག་དགོས། ཁྱོད་རང་རྣམས་ཀྱི་ལུགས་་་་
ལའང་མི་རུང་སྟེ། བི་རྗེ་ཆེ་རྗེ་ལ་སོགས་པ་རྒྱལ་པོའི་བླ་སྨན་རྣམས་ཀྱི་རྒྱུན་སྤྱི་
དང་། བྲང་ཏི་རྒྱལ་མཉེས་མཁར་ཕུག་ནས་ད་ལྟའི་བར་དུ་སྨན་པའི་རྒྱུན་ཉམས་
མ་མྱོང་བས་གནང་བ་རིགས་ཀྱི་སྨན་པ་ཞེས་ཡི་གེར་བཀོད་པས་ནང་འགལ་་་
བའི་ཕྱིར། གླང་དར་མས་ཆོས་བསྣུབས་པའི་སྐབས་སུ་གསོ་རིག་ནི་རང་ཉིད་ལ་
དགོས་པར་བསམས་ནས་མ་བསྣུབས་སོ་ཞེས་བཤད་པའི་ཕྱིར་དང་། བར་བར་
དུ་ཉམས་པའི་ཚུལ་མ་བཤད་པའི་དོན་གྱིས་ན་སྔ་དར་བར་དར་ཕྱི་དར་ཞེས་་་
པའི་ཐ་སྙད་མི་རུང་ངོ༌། །དེ་བཞིན་དུ་ལྷ་ཐོ་ཐོ་རི་སྙན་ཤལ་གྱི་རིང་ལ་གསོ་་་་
དཔྱད་ཀྱི་དབུ་བརྙེས་ཟེར་བ་དེའང་མ་ངེས་ཏེ། བོན་པོ་ལ་བརྟེན་པའི་གསོ་་་་
དཔྱད་ཇི་སྙེད་གཅིག་ཡོད་ལ། བོན་པོ་ནི། བཅོམ་ལྡན་འདས་ཤཱཀྱ་ཐུབ་པ་འཇིག་
，
• 280 •



རྟེན་དུ་བྱོན་པ་དང་དུས་མཚུངས་སུ་གཤེན་རབ་མི་བོ་ཞེས་བྱ་བ་པུ་རངས་སུ་་
བྱོན་པར་བཤད་པའི་ཕྱིར་རོ། །ཡང་སྲོང་བཙན་སྒམ་པོའི་དུས་སུ་གསོ་དཔྱད་ཀྱི་
སྲོལ་བཏོད་ཟེར་བ་དེ་ལའང་མི་འཐད་པའི་ཆ་མང་དུ་སྣང་སྟེ་ལོ་ཙཱ་བ་རླངས་
ཁམས་པ་གོ་ཆ་ཁྲི་སྲོང་ལྡེ་བཙན་གྱི་དུས་ཡིན་པ་མ་གོ་བ་དང་། དྷརྨ་རཱ་ཛ། ཧ་་
ཤང་མ་ཧཱ་ཀིདྷ ན། ཙན་པ་ཤི་ལ་ཧ་གསུམ་ལ་སྤྲུལ་པའི་སྲས་གསུམ་ཟེར་ཏེ། ཁོ་
རང་རྣམས་ཀྱིས་བྱས་པའི་དྲང་སྲོང་སྙིང་བརྒྱུད་དང་རིན་པོ་ཆེ་སྤུངས་པ་ལ་་་་
སོགས་ལས་ཀྱང་མངའ་བདག་ཁྲི་སྲོང་ལྡེ་བཙན་གྱི་དུས་སུ་ཡིན་པར་དངོས་སུ་
བཤད་པའི་ཕྱིར་དང་། མེས་ཨག་ཚོམ་ཡན་ལ་ཁོང་ནད་གསོ་བ་མ་གཏོགས་རྨ་
གསོ་གསོ་བའི་སྐོར་མ་འགྱུར་རོ། །ཞེས་པ་དང་། འགལ་བའི་ཕྱིར་དང་། དེ་ལྟ་
བུའི་ལོ་རྒྱུས་རྒྱལ་པོ་བཀའ་ཆེམས་སོགས་སུ་འབྱུང་རིགས་པ་ལ་ཚིག་ཟུར་ཙམ་
ཡང་མི་འབྱུང་བའི་ཕྱིར་འཐད་པ་མ་ཡིན་ཞིང་། པད་མ་ཐང་ཡིག་ཏུ་ཙན་པ་ཤི་
ལ་ཧ་བོད་ཀྱི་སྨན་པ་རྒྱུད་བཞི་བསྒྱུར་བའི་ལོ་ཙཱ་བ་ཡིན་པར་བཤད་པའི་ཕྱིར་རོ།།
གཞན་ཡང་ཙན་པ་ཤི་ལ་ཧའི་སྲས་གསུམ་གྱིས་ཆེ་བ་ལས་བི་ཇིའི་བརྒྱུད་པ་་་་
རྣམས་དང་བར་པ་ལ་ལྷོ་ཕྱོགས་དོང་ཁའི་སྨན་པ་རྣམས་བྱུང་ཞིང་། ཆུང་བ་ལ་
སོག་པོ་སྨན་པའི་སློབ་བརྒྱུད་ལ་གཉའ་དང་མཐའ་བཞི་སོགས་བྱུང་བར་འདོད་
པའང་མི་རིགས་ཏེ། བཤད་མ་ཐག་པ་ཉིད་ཀྱི་གནོད་བྱེད་ཀྱི་ཆོག་མོད། བི་ཇི་ནི་
རྒྱ་ནག་གི་སྨན་པ་མེས་ཨག་ཚོམ་གྱི་རིང་ལ་བྱུང་བ་ཡིན་ལ་མཐའ་བཞི་ནི་་་་་་
མཐའ་བཞི་སྟོང་གསུམ་གང་བའི་རྒྱུད་པ་ཡིན་པར་བཤད་པ་དང་། དེའི་སློབ་
བརྒྱུད་ཀྱི་དབུ་གཡོར་གཙང་སོགས་མང་པོ་ཁྱབ་ཡོད་ན་ཁྲི་སྲོང་ལྡེ་བཙན་མེས་
• 281 •



དབོན་དུས་སུ་སྨན་པ་མཐའ་བཞི་ནས་འགུགས་དགོས་པའི་རྒྱུ་མཚན་མེད་ཅིང་།
ཡོད་དུ་ཆུག་ཀྱང་དུས་སྔ་ཕྱི་འཛོལ་བ་སོགས་ཆུ་ཤིང་ལྟར་སྙིང་པོ་མི་སྣང་ངོ༌། །
དེ་བཞིན་དུ་ཁྲི་སྲོང་ལྡེ་བཙན་གྱི་དུས་སུ་སྔར་སྲོང་བཙན་དང་མེས་ཨག་ཚོམས་
ཀྱི་རིང་ལ་འགྱུར་བའི་ནག་རྩིས་དང་སྨན་དཔྱད་སྨན་པ་བི་ཇི་དང་མཐའ་བཞི་
གཉའ་པ་བྲང་ཏི་སོགས་མང་དུ་ཡོད་བཞིན་དུ་ངའི་བོད་འབངས་རྣམས་ཆོས་་
དར་ཡང་འཆི་བདག་ལས་ཀྱང་མི་ཐར། འདུ་བ་འཁྲུགས་པའི་ནད་ཀྱང་མི་སེལ།
འཕྲལ་རྐྱེན་གློ་བུར་ཡེ་འགྲོགས་ཀྱང་སེལ་མི་ཐུབ་པར་འདུག་པས་འདི་ལ་་་་་་
ཐབས་ཅི་ཡོད་ཅེས་སོགས་འདྲི་དགོས་པ་ནི་རྒྱལ་པོ་དབང་པོ་ཉམས་པ་ཞིག་་་
གམ། འགྱུར་མ་ཐག་ཏུ་སྨན་རྩིས་བོན་དང་བཅས་པའི་མིང་ཙམ་ཡང་མེད་པར་
ཐལ་བ་སོགས་འགལ་བའི་ཕུང་པོ་ཆེན་པོར་སྣང་ཞིང་། སད་མི་བདུན་དང་ཀ་
ཅོག་ཞང་གསུམ་དུས་མཚུངས་སུ་འདོད་པ་དང་། སྨན་པ་རྣམས་འབོད་པའི་ཕོ་
ཉ་བ་ཞང་ཡེ་ཤེས་སྡེས་བྱས་ཟེར་བ་དག་ཀྱང་ཤིན་ཏུ་མི་རིགས་ཏེ། སད་མི་་་་་
བདུན་ནི་བོ་དྷི ་ས་ཏཱས་རབ་ཏུ་བྱུང་བར་མཛད་པའི་ཁྲི་སྲོང་ལྡེ་བཙན་གྱི་དུས་
ཡིན་མོད་ཀྱིས་ཀ་ཅོག་ཞང་གསུམ་ཞེས་ཡོངས་ལ་གྲགས་པ་འདི་ནི་མངའ་་་་་་
བདག་ཁྲི་རལ་ཅན་གྱི་བོད་ཕྲུག་བློ་རྣོ་བ་བཅུ་དྲུག་རྒྱ་གར་དུ་ཆོས་ལེན་པར་་་་་
བརྫངས་པས་གསུམ་གྱིས་མཐར་ཕྱིན་པར་བྱུང་ནས་པཎྜི་ཏ་ཛི་ན་མི་ཏྲ་སོགས་
སྤྱན་དྲངས་ཆོས་ཐམས་ཅད་བཀས་བཅད་ཀྱིས་གཏན་ལ་འབེབས་པར་མཛད་
པ་པོ་དེ་ཉིད་ཡིན་པར་སྦ་བཞེད་ཞབས་བཏགས་སོགས་ལས་གསལ་པོར་བཤད་
ཅིང་། བཻ་རོ་ཙ་ན་ལ་བན་དེ་ཡེ་ཤེས་སྡེ་ཞེས་རྙིང་མ་བ་རྣམས་ལ་གྲགས་པ་ལྟར་
• 282 •



ཡིན་ན་ནི་རུང་གི །ཞང་ཡེ་ཤེས་སྡེ་སོགས་ཀ་ཅོག་རྣམས་དང་སྐབས་མ་ཡིན་ནོ།།
དེ་ནས་ཕྱོགས་ཀྱི་སྨན་པ་རྣམས་ཀྱིས་མཆིམས་ཕུར་མཚམས་བཅད། སློབ་དཔོན་
པད་མ་དང་མཁན་པོ་བོ་དྷི ་ས་ཏཱས་དཔང་པོ་མཛད། ཀ་ཅོག་ཞང་གསུམ་གྱིས་
ལོ་ཙཱ་བ་བྱས་ནས་སྨན་དཔྱད་རྣམས་བསྒྱུར་ཞེས་པའང་ཞར་ལ་ཁེགས་པ་ཡིན་
ལ། རྒྱལ་བཞེད་བླ་བཞེད་སོགས་སུ་སློབ་དཔོན་པད་མའང་བསམ་ཡས་རྨང་མ་
བཏིང་གོང་དུ་ས་འདུལ་གྱི་སྦྱིན་སྲེག་ལན་གཉིས་ལས་མ་གྲུབ་པར་སྡིག་བློན་གྱི་
དབང་གིས་ལྷུན་གྲུབ་ཏུ་གཤེགས་པར་བཤད་པས་ཀྱང་གནོད་ཅིང་། ཐ་གུ་ལ་རྩ་
བལྟས་ཟེར་བ་འདིའང་རྩ་པའི་ལྷ་མོ་སོགས་ཀྱིས་ལུང་སྟོན་པའི་དབང་དུ་བྱས་
ན་ནི་རུང་མོད། གཞན་ནི་ལུངས་རིགས་ལས་འགོངས་པའི་བླུན་ཚིག་ལས་་་་་
གཞན་མ་ཡིན་ནོ། །ཡང་། དེའི་ཚེ་ཁ་ཆེ་ཟླ་དགའ་དང་བཻ་རོ་ཙ་ན་གཉིས་ཀྱིས་་་
རྒྱུད་བཞིའི་ཆ་ལག་དང་བཅས་པ་བསྒྱུར་ཅིང་ཞུས་ཏེ་རྗེའི་ཕྱག་ཏུ་ཕུལ་ཞེས་པ་
དང་། ཁ་ཅིག་རྒྱུད་བཞི་པོ་ཁ་ཆེ་ཟླ་དགའ་དང་བི་རོས་སྒྱུར་ནས་ཁྲི་སྲོང་ལྡེ་་་་
བཙན་ལ་གཏད་པ་དེས་གཏེར་དུ་སྦས་པ་མི་ལོ་ཕྱེད་དང་ཉིས་བརྒྱ་ན་གྲ་པས་་
གཏེར་ནས་བཏོན་པ་གཅིག་དང་། སློབ་དཔོན་པད་མས་སྲས་མུ་ཏིག་བཙན་པོ་
ལ་གསུངས་ནས་ཆིག་རྒྱུད་དུ་འཕེལ་བ་བཀའ་མའི་རིགས་གཉིས་སུ་འདོད་པ་
དག་ཀྱང་སྣང་མོད། འདིའང་འཐད་པར་མ་མཐོང་སྟེ། སངས་རྒྱས་མྱ་ངན་ལས་
འདས་ནས་ལོ་བཞི་བརྒྱ་ན་ཀླུ་སྒྲུབ་བྱོན་ཞིང་། དེས་ལོ་དྲུག་བརྒྱ་བཞུགས་པ་ལ་
སློབ་དཔོན་དཔའ་བོ་བྱུང་བ་ཡིན་མོད། ཁ་ཆེ་ཟླ་དགའ་དེའི་དངོས་སློབ་ཡིན་ན་
ལོ་བདུན་བརྒྱའི་ཁོངས་སུ་འདུ་ལ། སངས་རྒྱས་མྱ་ངན་ལས་འདས་ནས་ཁྲི་སྲོང་
• 283 •



ལྡེ་བཙན་གྱི་བར་དུ་ལོ་སུམ་སྟོང་ལྷག་པ་སོང་བས་དུས་མཚུངས་པའི་སྐབས་་་
མེད་པ་སོགས་གནོད་བྱེད་བསམ་གྱི་མི་ཁྱབ་ཅིང་། ཁྲི་སྲོང་ལྡེ་བཙན་འདས་ནས་
གྲ་པ་འཁྲུངས་པའི་བར་ལའང་ལོ་བརྒྱ་དང་བདུན་ཅུ་ལྷག་པ་ཡོད་ལ། གྲ་པའི་
ལོ་རྒྱུས་ན། སྐུ་གཞོན་ནུའི་དུས་ན་རང་གི་ཁུ་བོ་ཞང་སྟོན་ཆོས་འབར་ལ་སྨན་་་་
དཔྱད་དང་གནོད་སྦྱིན་གྱི་སྐོར་སོགས་ཆོས་མང་དུ་གསན། གནོད་སྦྱིན་བསྒྲུབས་
པས་དངོས་སུ་འགྲུབ་ནས་དེའི་ལུང་བསྟན་བཞིན་དུ་ལྷོ་བྲག་ཕྱོགས་ལ་བྱོན།
གསོ་དཔྱད་ཀྱི་འཕྲིན་ལས་ཤིན་ཏུ་ཆེ་བས་སྐུ་བསོད་སྐྱེས་ཏེ་གཡོར་ཕྱོགས་སུ་ལྷ་
ཁང་མང་དུ་བཞེངས། ཕྱིས་ཁ་ཆེ་ཟླ་མགོན་དང་མཇལ་ནས་དུས་ཀྱི་འཁོར་ལོ་་
དང་སྨན་དཔྱད་གསན། སྐུ་ཚེའི་མཇུག་ཏུ་གྲ་ཐང་བཏབ་ཅིང་འཕྲིན་ལས་་་་་
བསྐྱངས། ཞེས་སོགས་རྒྱས་པར་བཤད་ཀྱི། གནོད་སྦྱིན་གྱི་ལུང་ལ་བརྟེན་ནས་་་
རྒྱུད་བཞི་གཏེར་ནས་བཏོན་པ་དང་། དེ་ཉིད་ཤེས་པ་སོགས་ཀྱི་ཕྲོས་ཅུང་ཟད་
ཙམ་ཡང་མི་སྣང་ཞིང་། གཏེར་བདག་ཤིང་བྱ་ཅན་ལ་གཏད་ནས་གནོད་སྦྱིན་གྱི་
ལུང་སྟོན་པ་དང་། ཆོས་བདག་སྟག་ཞོན་དང་ཞང་བློན་ལ་བྱེད་པ་དང་། དབུ་
རྩེའི་བར་ཁང་ན་ཀ་བ་བུམ་པ་ཅན་ཡོད་པར་འདོད་པ་རྣམས་ཕན་ཚུན་འགལ་
བ་ཡིན་ལ། རྒྱུད་བཞིའི་བཀའ་གཏེར་སྲོལ་གཉིས་སུ་ཡོད་ན་སོ་སོར་དབྱེ་ནུས་་
དགོས་པ་དང་། དེ་ལྟར་ན་གཡུ་ཐོག་པ་ཡན་ལ་ཅུང་ཟད་གྲགས་དགོས་པ་ལ་་་
མིང་ཙམ་ཡང་མི་སྣང་བ་དང་། ཐང་ཡིག་ཆེན་མོར། རྒྱ་ནག་སྨན་པ་ཧ་ཤང་མ་
ན་དང་། །བོད་ཀྱི་སྨན་པ་ཙན་པ་ཤི་ལ་ཧས། །བདུད་རྩི་སྙིང་པོ་གསང་བ་མན་
ངག་རྒྱུད། །ལེའུ་བརྒྱ་དང་ལྔ་བཅུ་དྲུག་པ་བསྒྱུར། །ཞེས་པས་རྒྱ་ནག་འགྱུར་དུ་་
• 284 •



འདོད་པ་དང་། གཞན་ཡང་ཟབ་པའི་ཕྱིར་གཏེར་དུ་སྦེད་པ་མི་རིགས་ཏེ། དེ་་་
དུས་ཀྱི་གདུལ་བྱ་དང་ཕྱི་མའི་གདུལ་བྱ་ལ་སྙིང་རྗེའི་སྒོ་ནས་ཉེ་རིང་འབྱེད་མི་་
རིགས་པའི་ཕྱིར། དེས་ན་བློ་གྲོས་དང་ལྡན་པ་རྣམས་ཀྱིས་ནི་ལོ་རྒྱུས་འདི་རྣམས་
སྲིན་བྱའི་རྫུན་དྲུག་བཞིན་དུ་རྟོགས་པར་སླའོ། །བི་ཇི་ལ་སོགས་པ་རྣམས་ལ་་་་་
རྒྱལ་པོའི་བླ་སྨན་དགུ་ཞེས་ཟེར་བ་དག་ཀྱང་བབ་ཅོལ་དུ་སྨྲས་པ་ཡིན་ཏེ། བི་ཇི་
མཐའ་བཞི་བྲང་ཏི་དང་བཅས་པ་འགའ་ཞིག་དེ་སྐབས་སུ་ཡོད་དུ་ཆུག་ཀྱང་།
གཞན་རྣམས་ཀྱི་ཐ་སྙད་ནི་དུས་ཕྱིས་བྱུང་བ་ཡིན་ལ། ཁྱད་པར་གཡུ་ཐོག་ཅེས་
པ་ནི་རྒྱ་གར་བཛྲའམ་ཡོན་ཏན་མགོན་པོའི་དུས་སུ་བྱུང་བའི་གཏམ་མཁས་་་་་
རྨོངས་ཀུན་ལ་གྲགས་པ་ཡིན་ཞིང་། འདི་དགུ་གས་ཐོས་བསམ་མཐར་བསྐྱལ་་་
ནས་བླ་སྨན་དུ་དབང་བསྐུར་བ་ཞིག་ཡིན་ན་ནི་སླར་སྟོང་གསུམ་གང་བ་སོགས་
བོས་པ་ལ་དགོས་པ་ཅི་ཞིག་ཡོད། སྟོང་གསུམ་གང་བས་དོལ་དང་གཞུང་དུ་ཁབ་
བཞེས་ཤིང་བླ་སྨན་དགུའི་ཡབ་ཡིན་ན་གོང་དུ་བླ་སྨན་དགུ་ཞེས་པའི་ཐ་སྙད་་་་
ཉམས་ཤིང་། ཡི་གེ་འགའ་ཞིག་ཏུ་བླ་སྨན་དགུའི་ཡབ་ཡིན་ཟེར་བ་ནི་ནམ་ཡང་
མི་རུང་ངོ༌། །དེ་བཞིན་དུ་སྙིང་པོ་བསྡུས་པའི་རང་འགྲེལ་དུ་གྲགས་པ་དང་། །
གཅེས་པ་གྲུབ་པ་གཉིས་མངའ་བདག་ཁྲི་རལ་གྱི་དུས་སུ་སྒྱུར་ཞེས་པའང་མ་་་
ཡིན་ཏེ། དེ་ཉིད་རང་གི་འགྱུར་བྱང་ན། ལྷ་བླ་མ་ཡེ་ཤེས་འོད་ཀྱི་བཀའ་ལུང་ལ་
བརྟེན་ནས་བསྒྱུར་བར་བཤད་པའི་ཕྱིར་དང་། གཅེས་པ་གྲུབ་པ་མཛད་པ་་་་་
པོའང་ཉི་མའི་བུ་མ་ཡིན་ཏེ། ནུབ་ཕྱོགས་ཀྱི་རྟ་མཁན་བགྲོད་དཀའ་སྲུང་གི་བུ་
ཉི་མས་སྲུངས་ཞེས་བྱ་བས་རང་གི་ཕུ་བོ་ལྷ་སྐྱབས་སྐྱ་རྦབ་ཀྱི་ནད་ཀྱིས་བཏབ་་
• 285 •



པ་གསོ་བའི་ཆེད་དུ་བྱས་ཞེས་སྨོས་པའི་ཕྱིར་དང་། ལོ་ཆེན་རིན་ཆེན་བཟང་་་་
པོས་སྙིང་པོ་བསྡུས་པ་རྩ་འགྲེལ་བསྒྱུར་བའི་མཇུག་ཏུ་མེས་པོ་ཚངས་པས་བྱས་
པའི་གསོ་དཔྱད་འབུམ་ཏིག་དང་། སྐྱེ་དགུའི་བདག་པོས་འཕྲུལ་གྱི་མེ་ལོང་་་་་་
སོགས་སྒྱུར་རོ། །ཞེས་པ་འདི་ནི། གཞན་སུས་ཀྱང་མ་མཐོང་བ་མཐོང་ཞིང་། མ་
ཐོས་པ་ཐོས་ལ། མི་སྨྲ་བ་རྣམས་འཛེམ་བག་མེད་པར་སྨྲ་བར་སྣང་བས། དབང་
པོ་ཐམས་ཅད་གདོན་གྱིས་ཅིག་ཅར་དུ་བརླམས་པར་ཟད་དེ། རྒྱུ་མཚན་དེའི་་་
ཕྱིར་མདོར་ན་མངའ་བདག་རྒྱལ་པོ་དང་སྨན་པ་རྣམས་རྩིས་བཟུང་བའི་ཚིག་
རིས་རྣམས་དང་། མཐའ་བཞི་ནས་བསྒྱུར་བར་གྲགས་པའི་གསོ་དཔྱད་རྣམས་
ཀྱི་མིང་དོན་དང་སྒྱུར་བྱེད་ལོ་པཎ་དང་། ཡོངས་གྲགས་ཀྱི་སྨན་པ་གྲངས་ལ་་་
བཏབ་པ་དང་། གང་གི་རིང་ལ་བཅོས་ལུགས་གང་དར་བའི་ཚུལ་དང་། དེ་དང་
དེས་བསྟན་བཅོས་མཛད་ཚུལ་བཀོད་པ་རྣམས་ནི་འགལ་བ་དང་ཟློས་པ་དང་། །
མ་འབྲེལ་བ་དང་། དོན་ཕྱིན་ཅི་ལོགས་པ་སོགས་ཚིག་དོན་གཉིས་ཀ་ལ་མ་དག་
པའི་ཆ་འབའ་ཞིག་ཏུ་འདུག་པ་ཤེས་རབ་གསུམ་གྱིས་འཕོངས་ཀྱང་འཁོར་དང་
ལོངས་སྤྱོད་དང་ཐོ་རེ་ལོང་ཐོས་པ་ཙམ་གྱིས་ཁེངས་ཤིང་། འདོད་སྲེད་ཀྱིས་ཡིད་
གདུངས་པ་འགའ་ཞིག་གིས་གཟུ་ལུམ་དུ་བཀོད་པ་སྣང་བས། རེ་རེ་ནས་དགག་
པའི་སྤྲོས་པ་ནི་ཡི་གེས་འཇིགས་པས་དཔྱོད་ལྡན་རྣམས་ཀྱིས་བདེན་རྫུན་ལེགས་
པར་རྟོགས་ཤིག །ཡང་སྨྲས་པ། མཁས་པའི་གདེང་ཚད་གདོང་པ་བཞི་དང་མི་་
ལྡན་ཡང་། །མུ་ཅོར་སྨྲ་བའི་སྣ་ཞགས་རིང་པོར་སྐྱོང་བའི་ཚེ། །རིགས་ལམ་ཟབ་
མོའི་སོར་རྡོ་ལན་ཅིག་འཕངས་ཙམ་གྱིས། །རྫུན་ཚིག་ཁེངས་བའི་མཆེ་བ་དང་
• 286 •



བཅས་བཅོམ་པར་གྱུར། །ཞེས་བྱ་བའང་བར་སྐབས་ཀྱི་ཚིགས་སུ་བཅད་པའོ། །
གང་དག་བྱང་ཆུབ་སེམས་དཔའི་སྤྱད་པ་སྤྱོད་པར་འདོད་པའི་སྨན་པ་་་
རྣམས་ཀྱིས་མི་ཤེས་སུ་མི་རུང་བའི་ཕྱི་ནང་གཞན་གསུམ་གྱི་རྣམ་གཞག་ཤེས་བྱ་
སྤྱིའི་ཁོག་དབུབ་པ་དྲང་སྲོང་ཀུན་ཏུ་དགའ་བའི་ཟློས་གར་ཞེས་བྱ་བ་ཡུལ་་་་་་
མཐའ་འཁོབ་ལ་ཐོག་ཟུར་མཁར་དུ་བྱུང་བའི་སྨན་པ་ལེགས་བཤད་འཚོལ་གྱིས་
ཉེ་བར་བཀོད་པ་ལས་གསོ་རིག་གི་འཆད་ཚུལ་གཞན་ལུགས་སུ་བཀོད་ནས་དེ་
ལ་བརྒལ་བརྟགས་དང་བཅས་པ་བཤད་པའི་སྐབས་ཏེ་བདུན་པའོ།།།།
གསུམ་པ། ཁུངས་ཐུབ་ཀྱི་སྒྲུབ་བྱེད་འགོད་པ་ལ་གསུམ་སྟེ། སྔ་འགྱུར་་་་་་
སོགས་གསོ་དཔྱད་རྙིང་མའི་སྐོར་དང་། ཕྱི་འགྱུར་སོགས་གསོ་དཔྱད་གསར་་་་་
མའི་སྐོར་དང་སྨན་དཔྱད་ཀྱི་ཡིག་ཆ་དཀར་ཆག་ཏུ་འགོད་པའོ། །དང་པོ་ནི།
ཆོས་ཀྱི་རྒྱལ་པོ་སྲོང་བཙན་སྒམ་པོའི་ཡབ་གནམ་རི་སྲོང་བཙན་ཡན་དུ་བོད་ལ་
ཡི་གེ་མེད་པས་སྨན་དཔྱད་ཀྱི་གཞུང་ལུགས་ལ་བརྟེན་པའི་ནད་ཀྱི་བརྟག་ཚུལ་
དང་གསོ་ཐབས་ནི་མེད་མོད། འོན་ཀྱང་སྤྱོད་ལམ་དང་ཁ་ཟས་ཕན་གནོད་་་་་
གོམས་པ་ལ་བརྟེན་པའི་སྤང་བླང་དང་། དེ་འདྲའི་རིག་པའི་རྗེས་སུ་དཔགས་
ནས་རྫས་རེ་རེ་གཉིས་གཉིས་ཙམ་དང་དཔྱད་ཕྲ་མོའི་སྒོ་ནས་ཕན་འདོགས་པ་
དག་ནི་གཉའ་ཁྲི་བཙན་པོ་མ་བྱོན་གོང་དུའང་ཡོད་ཅིང་། རྒན་པོ་རྣམས་ཀྱི་་་
ངག་རྒྱུན་རིམ་པར་བརྒྱུད་པ་བོན་པོ་རྣམས་ལའང་ཡོད་པར་གྲགས་ཏེ། དཔེར་
ན་མདོ་ཁམས་ཀྱི་ཡུལ་བྱེ་བྲག་པ་འགའ་ཞིག་དང་། ཀློ་ཁ་ཁྲ་བ་རྣམས་ཀྱིས་ཀུན་
ཏུ་སྤྱོད་པ་བཞིན་ནོ། །དེ་ནས་སྲོང་བཙན་སྒམ་པོའི་དུས་སུ་མིང་ཚིག་ཐམས་་་
• 287 •



ཅད་ཡི་གེ་ལ་གདབ་ཏུ་རུང་བ་བྱུང་བས། རྒྱ་མོ་བཟའ་ཝོན་ཤིང་ཀོང་ཅོས་ཁྱེར་
བའི་སྨན་དཔྱད་ཆེན་མོ་ཞེས་བྱ་བ་ཧ་ཤང་མ་ཧཱ་དེ་བ་དང་དྷརྨ་ཀོ་ཥ་གཉིས་་་
ཀྱིས་བསྒྱུར་ཞིང་། ཡང་རྒྱ་གར་གྱི་སྨན་པ་བྷ་ར་དྷཱ ་ཛ་དང་། རྒྱ་ནག་གི་སྨན་པ་
ཧེན་ཝེན་ཧང་དེ། སྟག་གཟིག་གམ་ཁྲོམ་གྱི་སྨན་པ་ག་ལེས་ནོས་ཞེས་བྱ་བ་་་་་
གསུམ་སྤྱན་དྲངས་པ་ལ་བརྟེན་ནས། རྒྱ་གར་གྱི་སྨན་པས་འབུ་ཤག་མ་བུ་ཆེ་་་
ཆུང་དང་སྦྱོར་བ་མར་གསར། རྒྱ་ནག་གི་སྨན་པས་རྒྱ་དཔྱད་ཐོར་བུ་ཆེ་ཆུང་།
སྟག་གཟིག་གི་སྨན་པས་མགོ་སྔོན་བསྡུས་པ་དང་དེ་པོའི་གཏར་དཔྱད་སོགས་་
བསྒྱུར་ཞིང་། གསུམ་ཀ་སྡོམས་ནས་མི་འཇིགས་པའི་མཚོན་ཆ་ཞེས་བྱ་བ་བམ་པོ་
བདུན་པ་བརྩམས་ནས་ཕུལ། དེའི་ལུགས་ལ་གསོ་དཔྱད་ཐམས་ཅད་ལུགས་སྡེ་
གསུམ་དུ་བསྡུས་ནས་འཆད་དེ། དེ་ལས། ལུགས་ཆེན་གསུམ་པོའི་ཚུལ་དག་མ་་
རྟོགས་ན། །སྨན་པ་ཆེན་པོའི་གྲངས་སུ་མི་འགྲོ་སྟེ། །བདག་དང་གཞན་ལ་ཕན་་
པ་མི་ནུས་པས། །བར་སྣང་མཁའ་ལ་ཇི་ལྟར་མཐོས་སྙབ་བཞིན། །བྷ་ར་དྷ་ཛ་་་
དྲང་སྲོང་ཆེན་པོ་དང་། །ག་ལེ་ནོས་ནི་རྒྱལ་ཚབ་མཐུ་བོ་དང་། །ཧེན་ཝེན་ཧང་་
སྟེ་ས་བདག་དབང་བསྐུར་བ། །འཕྲུལ་ཆེན་གསུམ་པ་བདུད་རྩི་བུམ་པ་བསྔགས་
ཞེས་དང་། སྨན་པའི་ལུགས་ཆེན་པོར་གྲགས་པ་ནི་གསུམ་ཞིག་ཡོད་དེ། རྒྱ་གར་
དང་། སྟོད་ཕྱོགས་དང་། རྒྱལ་པོ། རྒྱ་གར་གྱི་ནི་བྷ ་ར་དྷཱ ་ཛས་བྱས་སོ། །སྟོད་་་་་
ཕྱོགས་པའི་ནི་ག་ལེས་ནོས་ཀྱིས་བྱས་སོ། །རྒྱའི་ནི་ཧེན་ཝེན་ཧང་སྟེས་བྱས་སོ། །
ཞེས་བཤད་དོ། །དེ་ནས་གཞན་གཉིས་ནི་སོ་སོའི་ཡུལ་དུ་བཞུད་ལ། ག་ལེན་ནོས་
ཀྱི་བླ་སྨན་དུ་བཞུགས་ཤིང་ཁབ་བཞེས་པ་ལས་རུས་མིང་བསྒྱུར་ནས་འཛོ་རོ་་་
• 288 •



ཞེས་བྱ་བ་ཡོད་ཟེར་རོ། །དེ་ལ་བོད་ཀྱི་རུས་བཟང་བ་འགའ་ཞིག་སློབ་པར་་་་་
འདོད་པ་ལ་མ་གནང་སྟེ། རིགས་ངན་པ་ཆུག །འཇང་། སྣེགས། རྨོངས་ཞེས་པ་
བཞི་སློབ་ཏུ་བཅུག་ནས་རིགས་བཟང་ངན་མེད་པར་འཆོས་ཤིག་ཅེས་བསྒོས་་་་
ནས་འཚོ་བྱེད་སྨན་པ་ཞེས་མིང་དུ་བཏགས། །བྱ་དགའ་རུ་རྩིས་ཆེན་པོ་དགུ་་་
དང་རྩིས་ཕྲན་གསུམ་སྟེ་བཅུ་གཉིས་གནང་ངོ་ཞེས་པ་དང་། དེང་སང་སྨན་པ་
རྣམས་རིགས་དང་ནང་ངན་པའང་དེའི་རྟེན་འབྲེལ་ཡིན་ཟེར། དེ་ལྟར་འདུས་
སྲོང་མང་པོ་རྗེ་རླུང་ནམ་འཕྲུལ་གྱི་རྒྱལ་པོ་ཡན་ལ་སྨན་པ་དང་སྨན་གཞུང་དེ་་
ཙམ་ཞིག་ལས་མེད་པ་ལས། ཁྲི་ལྡེ་སྲོང་བཙན་མེས་ཨག་ཚོམས་ཀྱི་དུས་སུ་སྲས་
འཇང་ཚ་ལྷ་དབོན་གྱི་ཇོ་མོ་ལ་རྒྱ་ནག་ནས་གྱིམ་ཤང་ཀོང་ཇོ་བླངས། དེས་རྩིས་
དང་སྨན་དཔྱད་མང་པོ་ཁྱེར་བ་དེ་ཧ་ཤང་མ་ཧཱ་གྱིན་ད་དང་། རྒྱ་ཕྲུག་གར་་་་
མཁན་དང་། ཁྱུང་པོ་ཙེ་ཙེ། ཁྱུང་པོ་དམ་ཚུགས། ཅོག་ལ་སྨོན་འབར་ཞེས་བྱ་བ་
རྣམས་ཀྱིས་སོ་མ་ར་ཛ་ལེའུ་བརྒྱ་བཅོ་ལྔ་པས་གཙོ་བྱས་མང་དུ་བསྒྱུར། ཡང་་་་
དེའི་ཚེ་ཁྲོམ་གྱི་ཡུལ་ནས། དེའི་སྐད་དུ་བི་ཇི་ཞེས་པ་སྨན་པ། མིང་དངོས་བཙན་
པ་ཤི་ལ་ཧ་བྱ་བ་དཔོན་སློབ་མང་པོ་བོས་ནས། སྨན་པ་ཉམས་སད་པའི་སླད་དུ།
རྒྱལ་པོས་སྐུང་རྫུ་བཏབ་སྟེ་ཕོ་བྲང་འཕང་ཐང་ཀ་མེད་ཀྱི་ནང་དུ་བཞུགས། སྨན་
པ་རྣམས་སྒོར་བཞག་སྟེ་ཁྱེད་རྣམས་གསོ་བ་རིག་པ་ལ་མཁས་ཤིང་གྲགས་པ་་་
དང་ལྡན་པ་ཡིན་པས། རྩ་ལག་པ་ལ་བལྟ་བ་ངོ་མཚར་མི་ཆེ་བས་ཐ་གུ་ལ་་་་་
རྟོགས་ཤིག་ཅེས་བསྒོས་ནས། ཁྱིམ་བྱ་དང་བྱི་ལ་དང་རང་འཐག་རྒྱལ་པོའི་ཕྱག་
རྣམས་ལ་རིམ་གྱིས་བཏགས་ནས་བརྟག་ཏུ་བཅུག་ནས་ཇི་ལྟ་བ་བཞིན་ཐིགས་་
• 289 •



ནས་ཁ་དམར་གསལ་བས་རྒྱལ་པོ་ངོ་མཚར་ཞིང་དགྱེས་ཆེས་ནས། ང་ནི་མགོ་
ནག་ཡོངས་ཀྱི་ལྷ་ཡིན་ཞིང་། དེས་ཀྱང་རྗེ་རུ་འཁུར་བས་ལྷ་རྗེར་ཐོགས། ཞེས་་་
སོགས་དང་བསྙེན་ཅིང་བཀུར་བའི་སྒོ་ནས་བླའི་སྨན་པར་དབང་བསྐུར་ཏེ་རྩིས་
ཀྱི་ཡི་གེ་འགའ་ཞིག་ཀྱང་གནང་། དེས་ཀྱང་རྒྱུད་ཤེལ་གྱི་མེ་ལོང་བྱང་ཁོག་སྟོད་
ཀྱི་ལེའུ་སོ་གཉིས་དང་སྨད་ཀྱི་བཅོ་བརྒྱད་དེ་ལེའུ་ལྔ་བཅུ་པ། དེ་ལ་བརྟེན་ནས་
བྱང་ཁོག་སྟོད་ཀྱི་དམར་བྱང་གསལ་བའི་སྒྲོན་མེ་ལེའུ་ཞེ་གཉིས་དང་། སྨད་ཀྱི་
དམར་བྱང་འཕྲུལ་གྱི་ལྡེ་མིག་ལེའུ་ཉེར་ལྔ་པ། ཡན་ལག་གི་བཅོས་ཐེམ་བྱང་ལེའུ་
ཞེ་གཉིས་པ། དེ་རྣམས་ཀྱིས་ཊིཀྐ་ཡང་ཊིཀྐ ་གསར་ཊཱིཀ་གསུམ། མ་སྙིང་གི་དྲ་་
བ་ཆེ་ཆུང་གཉིས། བུ་འགྲེལ་པ་དམར་ནག་གཉིས་ཏེ་བླ་དཔྱད་མ་བུ་བཞི། ཊིཀ་
ཆུང་། དྲ་ཆུང་། སྒྲོན་མ། ཞི་ཆུང་སྟེ་སྙིང་ཏིག་བསྡུས་པའི་བུ་བཞི། མདེའུ། རྣག་
བཅོས། མེ་བཅོས། ཐིག་འཛིན། རྩི་བཅོས། འབྲས་བཅོས་ཏེ་བཅོས་པའི་བུ་དྲུག་
བསྡོམས་པས་མ་གསུམ་དང་བུ་བཅུ་བདུན། དེའི་སྟེང་དུ་གེགས་སེལ་གནད་ཀྱི་
སྒྲོན་མ། རྣག་བརྟག་ཐག་ཆོད་བཞི་པ། སྐེམས་སྨན་རིན་ཆེན་གཞིར་བཞག །
རྣག་སྐྱུག་འཇམ་འདྲེན་བདུད་རྩི་སྟེ། ཐུན་མོང་མིན་པའི་གསང་བའི་བུ་བཞི་སྟེ་
རྒྱས་པའི་སྐོར་རྣམས་དང་། འབྲིང་དུ་བེ་བུམ་སྨུག་པོ་ཏི་ཀ་ཡང་ཏིག་གཉིས།
ཤིན་ཏུ་བསྡུས་པ་ཡི་གེ་དམར་ཆུང་རྩ་འགྲེལ་རིགས་གསུམ་དང་། བྱང་ཁོག་གི་
བརྒྱུད་ལུང་མན་ངག་གསུམ་ག་དྲིལ་བ་ལ་བདུད་རྩི་མེ་ལོང་གི་སྐོར་ལེའུ་ཆེ་བ་་
བརྒྱད་དང་ཆུང་བ་བཅུ་གསུམ་སྟེ་ཉི་ཤུ་རྩ་གཅིག་པ། རྨ་སྐོར་གསུམ་སྟོན་པ་་་
ཐིག་ལེ་གསལ་བའི་མདོ་མགོ་དང་བྱང་ཁོག་འབྲེལ་མར་བཅས་པ་དོན་སྙིང་་་་་
་• 290 •



རྣམ་པ་ལྔའི་དཔྱང་ཐག །རྒྱ་ནག་གི་དྲང་སྲོང་གིས་མཛད་ཟེར་བའི་རིན་ཆེན་་
དབྱིག་ལེའུ་བདུན་ཅུ་པ་དང་། མོ་དབྱིག་ལེའུ་བདུན་པ་དྲིལ་བས་བམ་པོ་ཉི་ཤུ་
རྩ་ལྔ་པ། ཕྱག་ན་རྡོ་རྗེས་མཛད་ཟེར་བའི་མགོ་བོའི་རྩོད་ཟློག །སྤྲུལ་པའི་ཁྱེའུས་
མཛད་ཟེར་བའི་བདུད་རྩི་དར་ཡ་ཀན་ལྷུ་མེད་ཀྱི་འཁྲུལ་འཁོར་དེའི་འགྲེལ་པ་
ཧ་ཤང་ཀྲིན་དས་མཛད་པ། མདོ་བྱང་ཆེ་ཆུང་བྱ་བ་དང་། ཉེས་དམིགས་སུམ་ཅུ་
རྩ་ལྔ་པ། རོ་བཀྲ་འཕྲུལ་གྱི་མེ་ལོང་ལེའུ་ཉེར་དྲུག་པ། རོ་བཀྲ་ཐ་གུ་དགུ་སྦྱོར།
གསོན་ཐིག་དང་རོ་ཐིག་གི་རྣམ་བཞག །དྲང་སྲོང་མིའི་ཁོག་པ་ལེའུ་བཅུ་པ།
བྱང་ཁོག་ཁྲེམས་ཀྱི་མདོ་ཞེས་བྱ་བ་དང་། ཡན་ལག་ལ་དྲང་སྲོང་གི་ཀེང་རུས་ཆེ་
ཆུང་བྱ་བ་དང་། ལེའུ་བཅུ་གསུམ་པ་བྱ་བ་དང་། ཚིགས་ཀྱི་སྡོམས་ཀྱི་ལེའུ་ཞེས་
བྱ་བ་དང་། རིན་པོ་ཆེའི་མཛོད་ཕན་པ་སྨན་གྱི་མདོ་ལེའུ་བཅུ་པ་དང་། སྨན་པ་
ལ་རབ་ཏུ་གཅེས་པའི་མདོ་ལེའུ་བཞི་པ་དང་། རིན་པོ་ཆེའི་འཕྲེང་བ་ཞེས་བྱ་བ་
ལེའུ་ལྔ་བཅུ་པ་དང་། རིན་པོ་ཆེ་དབྱིག་ལེའུ་བདུན་ཅུ་པ་རྣམས་སྒྱུར་ནས་རྒྱལ་
པོ་ལ་ཕུལ་ཏེ། དེ་རྣམས་ཕྱོགས་གཅིག་ཏུ་ཟ་འོག་གི་སྒྲོམ་བུར་བཞུགས་པ་ལ་བླ་
དཔྱད་ཀྱི་གཞུང་འཚོ་བའི་མདོ་ཞེས་ཟེར། གཞན་ཡང་དེའི་དུས་ན་ཧ་ཤང་མ་ཧཱ་
དེ་བ་དང་ཁྱུང་པོ་ཙེ་ཙེ་སོགས་ཀྱིས་སྨན་དཔྱད་རྙིང་མའི་སྐོར་མང་དུ་བསྒྱུར་་་་
བར་བཤད་ཅིང་། ཙན་པ་ཤི་ལ་ཧ་དེས་ཕྱིས་བོད་དུ་སྲི་བསྐྱངས་པ་ལས་བི་ཇི་
ཞེས་པ་རྣམས་བྱུང་བ་ཡིན་ལ། སློབ་རྒྱུད་ལ་ཞང་དང་སྟོང་དང་བྲང་ཏི་གསུམ་
གྱིས་གཙོས་པ་མང་དུ་བྱུང་། དེ་གསུམ་གྱིས་མདོ་ཁམས་ཀྱི་སོ་ཁ་ལོ་བཞི་་་་
བསྲུངས་པའི་བྱ་དགའ་ལ་རྒྱལ་པོས། རྒྱུད་ཤེལ་གྱི་མེ་ལོང་རྨ་བཅོས་མ་བུ་བཅུ་
• 291 •



བདུན་སོགས་རྒྱས་འབྲིང་བསྡུས་གསུམ་ཡི་གེ་དམར་ཆུང་དང་བཅས་པ་གནང་
ནས་རྒྱུད་ནས་བརྒྱུད་ཀྱི་བླ་སྨན་དུ་དབང་བསྐུར་ཞིང་དམངས་ནས་ཀྱང་བཏོན་
ནོ་ཞེས་གྲགས་ལ། ཁ་ཅིག །སྟོང་གཞེར་མེས་པོ་ལ་མགོ་དཔྱད། བྲང་ཏི་རྒྱལ་་་་་་
མཉེས་འཁར་ཕུ་ལ་བྱང་ཁོག །ཞང་ལྷ་མོ་གཟི་ལ་ཡན་ལག་གནང་ཞེས་ཀྱང་་་་
ཟེར་རོ། །དེ་ནས་མེས་ཨག་ཚོམས་གཤེགས་ནས་ཁྲི་སྲོང་ལྡེ་བཙན་གྱིས་རྒྱལ་་་་་
སྲིད་འཛིན་པའི་ཐོག་མར། རྒྱ་གར་གྱི་སྨན་པ་དྷརྨ་རཱ་ཛ་བྱ་བ་བྱུང་སྟེ། ཧ་ཤང་
མ་ཧཱ་གྱིན་ད་དང་། ཙན་པ་ཤི་ལ་ཧ་གསུམ་ལ་སྤྲུལ་པའི་སྲས་གསུམ་དུ་གྲགས་ཏེ།
དེ་གསུམ་གྱིས་རྒྱལ་ཁམས་གསུམ་པོའི་ལུགས་དང་བསྟུན་ནས་གསོ་བ་རིག་པའི་
རྩ་བ་རྩིས་ཉི་ཟླའི་འཁོར་ལོ་ཞེས་བྱ་བ་རྩ་བ་ལེའུ་བདུན། ལུས་གནས་ནད་གཞི་
གསུམ་གསོ་ཐབས་ཀྱི་འགྲེལ་པ། ཆུ་བརྟག་པ་གསེར་གྱི་མེ་ལོང་། གདམས་པའི་
འཕྲུལ་འཁོར་དངུལ་གྱི་མེ་ལོང་། སྒོ་གཏན་ལྕགས་ཀྱི་གཟེར། རྩ་དཔྱད་རྒྱའི་སྨྲ་
མཆུ། ཁ་དམར་རྒྱས་པ་གསེར་གྱི་གཏན་ཕྱིས། བསྡུས་པ་ལྕགས་ཀྱི་སྟ་རེ། རིན་་་
པོ་ཆེ་བདུད་རྩི་གསང་བའི་ལུང་། སྨན་ནུས་སྒྲོན་མ་གསེར་གཟོང་། བཅུད་ལེན་
རིན་ཆེན་ཤེལ་ཕྲེང་། སྨན་མིང་འབུ་ཤག་ཟངས་ཀྱི་བུམ་པ། འདྲ་ཡིག་དུང་གི་་་
མིག །འཁྲུགས་སྡེབས་གཡུའི་དྲ་བ། རོ་སྐོར་ལྕགས་ཀྱི་འཕྲེང་བ། ཞི་བྱེད་མུ་ཏིག་
འཕྲེང་བ། རྨ་བཤལ་དུང་གི་ཕྱགས་ཤིང་། སྐྱུགས་རིན་ཆེན་ལྕགས་ཀྱུ། བཤལ་་་
དངུལ་གྱི་བུམ་པ། འཇམ་རྩི་ཉི་མའི་གཟེར་བུ། ནི་རུ་ཧ་ལྕགས་ཀྱི་པར་བུ། སྔོ་་་
སྨན་ནགས་སུ་འཇུག་པ་གཡུའི་དྲ་བ། ལུམས་ཉི་ཟླའི་ཐིགས་པ། བྱུག་པ་མེ་ཆུའི་
གཟེར། གཏར་ཁ་ལྕགས་ཀྱི་པད་མ། མེ་བཙའ་བདུད་རྩི་ཐིགས་པ། ཐུར་དཔྱད་
• 292 •



མཚོན་ཆ་འཁོར་ལོ། དམུ་ཆུ་རྒྱ་མཚོ་འདྲེན་སྐེམས། སྨན་གནས་མདོར་བསྡུས་་་
རྣམས་ལས་འགྲེལ་ཆུང་ཉེར་བདུན་ཞེས་བྱ་བ་ཁོང་ནད་ཀྱི་སྐོར། ཐོར་དཔྱད་ལ་
སྤྱིར་རྨ་གཅོང་གཉིས་དང་བྱེ་བྲག་ཉི་ཤུ་རྩ་གསུམ། མགོ་བྱང་ཁོག་ཡན་ལག་་་་་
དང་བཅས་པའི་བཅོས་ཏེ་སྡོམས་པ་ལ་རིན་པོ་ཆེ་སྤུངས་པའི་སྐོར་ཞེས་བྱ་བ་་་
བརྩམས་ནས་ཕུལ། ཀླུ་སྒྲུབ་ཀྱིས་མཛད་ཟེར་བའི་ཕུང་པོ་ལྔའི་ནད་གསོ་བ།
བདུད་རྩིའི་སྨན་རིན་པོ་ཆེའི་གསང་ཏིག་སྒྲོན་མ་ཞེས་བྱ་བ་རིན་པོ་ཆེའི་མདོ་རྩ་
བ་ལྟ་བུ་ལེའུ་བཅུ་བདུན། མདོ་རིན་པོ་ཆེ་གསང་བའི་འགྲེལ་ཆེན་ལེའུ་དོན་དྲུག།
འདུ་བ་རྣམ་བཞིའི་ཊིཀྐ ་ལེའུ་ཉེར་ལྔ། དོན་སྣོད་ཊཱིཀྐ ་ལེའུ་བཅུ་དྲུག །ཕྲན་བུ་
གསེར་གྱི་ཊཱིཀྐ་ལེའུ་སོ་བདུན། མགོ་བོའི་ཊཱིཀྐ ་ལེའུ་ཉེར་གཅིག །བྱང་ཁོག་གི་
ཀྐ་འཕྲུལ་ལྡེ་ནག་པོ་ལེའུ་ཞེ་བདུན། ཡན་ལག་རྣམ་བཞིའི་ཊཱིཀྐ ་ལེའུ་བཞི་་་
བཅུ་སྟེ་དྲིལ་བས་ལེའུ་ཉིས་བརྒྱ་བདུན་ཅུ་རྩ་དགུའི་བདག་ཉིད་ཅན། མི་ཏྲ་མི་
དབང་ཙན་ཌ་དང་ཧ་ཤང་དེ་བ་བོ་དྷི འི་འགྱུར། འཇམ་དཔལ་གྱིས་དྲང་སྲོང་
ཉི་མའི་དངོས་གྲུབ་དང་དཀའ་ཐུབ་གཞོན་ནུ་ལ་གསུངས་ཟེར་བ་གསོ་དཔྱད་་
འཕྲུལ་གྱི་མཛོད་རིན་པོ་ཆེའི་སྒྲོན་མ་ཞེས་བྱ་བ་ཨ་རུ་ར་རིགས་བདུན་ལ་དཔེ་་
བླངས་ནས། ནད་གཞིའི་གནས་དེའི་རྟགས། སོ་སོར་བཅོས་པ། དཔྱད་ཀྱི་བཅོས་
པ། དེའི་ཇ་ལོག །ཐོར་དཔྱད། རྟེན་འབྲེལ་གྱི་སྒོ་ནས་བཅོས་པ་བདུན། རྣམ་་་་
རྒྱལ་རོ་དྲུག་ལྡན་ཡིན་པ་བཞིན་དུ། གསར་པ། བཙན་བབས། རྒྱས་པ་ཐོག་་་་་
བབས། བཅོས་ཉེས་ཡོང་ཟློག །བླ་གཉན་ཇ་ལོག །ཁ་ཐོར་གདམས་པ། འཁྱུད་་་
དཔྱད་རྫུ་འཕྲུལ་བཅོས་དང་དྲུག་ནུས་པ་བརྒྱད་ཡོད་པ་བཞིན་དུ་ཕན་ཡོན་་་་
• 293 •



བརྒྱད་ལྡན། ཞེས་ཞུས་གསུམ་ལྡན་བཞིན་དུ་རྟགས་བཅོས་ཐབས་རྗེས་གཅོད་་་
གསུམ་དུ་སྟོན་པ་རྣམས་བསྡོམས་པའི་པོ་ཏི་གཅིག་དང་། ཕྱག་རྡོར་གྱིས་་་་་
གསུངས་ཟེར་བའི་ཡན་ལག་རྩ་བའི་རྒྱུད་ལེའུ་བཞི་བཅུ་རྩ་བཞི་པ་དང་། དེའི་
འགྲེལ་པ་རྩ་བའི་དྲང་སྲོང་བརྒྱད་དང་ཕྲན་བུ་བཅུ་གསུམ་གྱིས་བྱས་པའི་ལེའུ་
ཉེར་བཞི་པ། བཅོས་ཐབས་ཉེར་གཉིས་པ་ཚིག་རྐང་བརྒྱད་པ་ཞེས་བྱ་བ་རྣམས་
བསྒྱུར། དེ་ནས་ཙན་པ་ཤི་ལ་ཧ་རང་ཡུལ་དུ་འབྱོན་ཁར་རང་གི་སྲས་ལ་་་་་
གདམས་པ་བེའུ་བུམ་ནག་པོའི་སྐོར་འཇལ་ཚད་དང་བཅས་པ་དང་། ཙ་ར་ཀས་
མཛད་ཟེར་བའི་དྲང་སྲོང་སྙིང་བརྒྱུད་མགོ་བྱང་ཁོག་ཡན་ལག་གི་པྲ་ཁྲིད་སྐོར་
གསུམ་དང་། མགོ་བྱང་ཁོག་ཡན་ལག་འདུ་བ་ཐོར་བུ་དང་བཅས་པའི་བཅོས་་
ཐབས་བི་ཇི་པུ་ཏི་ཁ་སེར་དུ་གྲགས་པ་རྣམས་ཕུལ་བ་ལས། ཕྱི་མ་ལ་རྒྱལ་པོའི་་
བླ་ཡིག་འོད་འབར་དུ་གྲགས། གཞན་ཡང་ཧ་ཤང་པེ་ན་ཙེ་ཏས། རྒྱལ་བློན་་་་་
དམངས་གསུམ་གྱི་གདམས་པ་རྩ་བ་རིན་པོ་ཆེའི་མཛོད་སྐོར་ལྔ་སྟེ། མགོ །བྱང་
ཁོག །ཁོང་ནད། ཡན་ལག །ཐོར་བུ་ལྔ། མགོ་རིན་པོ་ཆེའི་མཛོད་ལ་གྲས་དང་་་་
ཟླུམ་བཅོས་ཀྱི་སྐོར་ཤོག་དྲིལ་བཅུ་བདུན། བྱང་ཁོག་རིན་པོ་ཆེའི་མཛོད་ལ་་་་་་
དཀར་ཆོས་དམར་ཆོས། དཀར་བཤལ་དམར་བཤལ་སོགས་ཤོག་དྲིལ་བཞི་བཅུ་
རྩ་ལྔ། ཁོང་ནད་ལ་བཤལ་རིན་པོ་ཆེའི་ཕྱགས་ཤིང་། དུག་བཅོས་རིན་པོ་ཆེའི་་་
བུམ་པ། ཤ་དུག་ཉི་ཟེར་སྤྲིན་བྲལ། བཙན་དུག་སྲོག་སྐྱབས་གོ་ཆ། ཚད་པ་གསལ་
བྱེད་མེ་ལོང་། གྲང་བ་རིན་ཆེན་ཤ་སྦྱོར་སོགས་དང་། ཡན་ལག་ལ་མཛོད་ཆེ་བ་
ལེའུ་སོ་དྲུག །འབྲིང་རིན་པོ་ཆེ་འབར་བའི་མཛོད་རྩ་འགྲེལ་གཉིས། སྤྱི་དོན་་་་་
• 294 •



འགྲེལ་པ་དང་གནས་སྐབས་གེགས་སེལ་གཉིས། སྤྱི་དོན་འགྲེལ་པ་ལའང་ཕྱི་་་
ལྟར་དམངས་ཡུལ་མི་ལ་གདམས་པ། ནང་ལྟར་བློན་པོ་ལ་གདམས་པ། གསང་་
བ་ལྟར་རྒྱལ་པོ་ལ་གདམས་པ། ཕྱི་དམངས་ལུགས་ལ་རྩ་བ་འཕྲུལ་ལྡེ་ཞེ་གཉིས།
མན་ངག་འཕྲུལ་ལྡེ་ཆེ་ཆུང་། ནང་བློན་པོ་ལུགས་ལ་རྩ་བ་འགྲེལ་པ་གནད་ཡིག་
དཔེ་ཆུང་དང་བཞི། རྩ་བ་སྐོར་ལ། འགྲེལ་པ་ལ་བདུན། གནད་ཡིག་ལ་བཅུ།
དཔེ་ཆུང་ཉེར་བདུན་ནོ། །གསང་བ་རྒྱལ་པོ་ལུགས་ལ། ཆེ་ཚོ་ལྟར་བཅོས་པ།
ཆུང་ཚོ་ལྟར་བཅོས་པ། དམར་ཁྲིད་ལྟར་བཅོས་པ་གསུམ། ཆེ་ཚོ་ལ་གའུ་སྙིང་་་་
འདྲ་དང་སྙིང་རྩེ་གཉིས། སྙིང་འདྲ་ལ་སྐོར་ལྔ་དང་སྙིང་རྩེ་ལ་བཅུ་སྟེ་བཅོ་ལྔ།
ཆུང་ཚོ་ལ་ལྷན་ཐབས། ཉིང་འཁོལ་གཟེར་བུ། །ལོག་གནོན་བཞི་ལས། ལྷན་་་་་
ཐབས་ལ་བརྒྱད། ཉིང་ཁོག་ལ་བཞི། གཟེར་བུ་ལ་དྲུག །ལོག་གནོན་ལ་གསུམ།
དམར་ཁྲིད་ལ་ལྡེ་མིག་དང་ཡང་ཏིག་གཉིས། དེའི་འགྲེལ་པ་གནས་སྐབས་་་་་
གེགས་སེལ་རྩ་བའི་དཀའ་འགྲེལ་སྒྲོན་མེ་ལྟ་བུ་བཅུ་གཉིས་སོ། །ཆུང་བ་ལ་གབ་
པའི་བང་མཛོད་ཅེས་བྱ་བ་དང་། ཐོར་བུ་རིན་པོ་ཆེའི་མཛོད་ལ་མི་འདྲ་བ་བརྒྱ་
རྩ་བརྒྱད། ཁ་བྱང་རིན་པོ་ཆེའི་ལྡེ་མིག་སོགས་ཡིག་སྣ་མ་བུ་ཚང་བར་བསྒྱུར་རོ། །
དེ་ཡང་མངའ་བདག་ཁྲི་སྲོང་ལྡེ་བཙན་གྱི་ཐུགས་དགོངས་ལ། ཡབ་མེས་རྣམས་
དང་རང་ཉིད་ཀྱིས་ཀྱང་གསོ་རིག་གི་བཀའ་སྲོལ་ལེགས་པར་གཏོད་པས་དར་་
རྒྱས་སུ་བྱུང་མོད་ཀྱི། ད་དུང་ཕྱོགས་ཕྱོགས་ཀྱི་སྨན་པ་མང་དུ་བསགས་ལ་སྔོན་
མ་བསྒྱུར་བའི་ཁྱད་པར་གསལ་བར་བྱའོ་དགོངས་ནས་གསེར་ལ་སོགས་པའི་བྱ་
དགའ་མང་དུ་བསྩལ་ཏེ་ཕོ་ཉ་བ་མང་པོ་མངགས་པ་ལས། རྒྱ་གར་ནས་ཤན་ཏི་
• 295 •



གབྷ ། ཁ་ཆེ་ནས་གུ་རྒྱ་བཛྲ། རྒྱ་ནག་ནས་སྟོང་གསུམ་གང་བ་དང་། ཧ་ཤང་བ་ལ་
དང་། ཧོང་ཏི་པ་ཏ་གསུམ། སྟག་གཟིག་ནས་ཧ་ལ་ཤིན་ཏ། གྲུ་གུ་ནས་སེང་མདོ་
འོད་ཆེན། དོལ་པོ་ནས་ཁྱོལ་མ་རུ་རྩེ། བལ་པོ་ནས་དྷ རྨ་ཤཱི་ལ་རྣམས་བྱུང་བ། ཕོ་
བྲང་དུ་སྣ་ལེན་གྱ་ནོམ་པ་བཤམས་ནས་དེ་རྣམས་སོ་སོའི་སྐད་ལ་བྱང་བའི་ལོ་་
ཙཱ་དང་བཅས་ནས་སྨན་དཔྱད་ཀྱི་གཞུང་སྒྱུར་དུ་བཅུག་པས། ཤིན་ཏ་གནྡྷས་་་
སངས་རྒྱས་ཀྱི་གསུངས་ཟེར་བས་བསེ་སྒྲོམ་སྨུག་པོའི་རྒྱུད་དང་། ཤོ་ལོ་ཀ་སྡེ་བཞི།
བདུད་རྩི་ལྷུང་བཟེད་ཆེ་ཆུང་། བདུད་རྩི་དུམ་སྙིང་། སྤྱན་རས་གཟིགས་ཀྱིས་་་
མཛད་ཟེར་བའི་དཔུང་པ་སྡེ་ལྔ་དང་། ཀླུ་སྒྲུབ་ཀྱིས་མཛད་ཟེར་བའི་མདོ་ལྔ་་་་
རྣམས་དང་། རྒྱ་ནག་གི་སྨན་པ་གསུམ་གྱི་འཇམ་དཔལ་གྱིས་གསུངས་ཟེར་བའི་
སྦྱོར་བའི་འཕྲེང་བ། བྱང་ཁོག་དོན་ཁྲེམས་འཕྲུལ་གྱི་རྒྱ་ལོང་། ཡན་ལག་ཕྱག་གི་
བརྡ་ལས་བྱུང་བ་རིན་པོ་ཆེའི་མཛོད་ལྔ། ཇ་ལོག་ནོར་བུ་དྲི་མ་མེད་པ། མེ་ཆུ་གོ་
བཟློག །དུག་དཔྱད་མེ་ལྕེ་འཁོར་ལོ། ཐོར་བུ་ནད་ཀྱི་སྒོས་བཅོས། ཆུ་དཔྱད།
འཁྱུག་དཔྱད། མེ་བཙའི་ལག་ལེན་སྒྲོན་མེ་རྣམས་དང་། ཁ་ཆེའི་སྨན་པས་སྨན་
གྱི་དཔྱད་འཕྲེང་སེལ་བར་བྱེད་པ་མུན་པའི་སྒྲོན་མེ། དཔྱད་མདོ་དགུ་པ། མན་
ངག་གནད་ཀྱི་དྲ་ཁྲིད་རྣམས་དང་། སྟག་གཟིག་གི་སྨན་པས་མགོ་བཅོས་མུ་་་་
སྟེགས་ཀྱི་སྐོར་བརྒྱད་པ་རྩ་འགྲེལ། རྩ་བཅོས་པའི་མན་ངག་ལྗོན་ཤིང་ཆེ་ཆུང་།
འདུས་པ་བཅོས་ཐབས་རིན་པོ་ཆེ་སྲོག་གི་འཁོར་ལོ། སོག་པོ་ཤ་སྟག་ཅན་གྱི་རྒྱུད།
དུག་གསོ་བ་གར་ལོག་རྒྱལ་པོའི་ཤི་སོས་རྣམས་དང་། གྲུ་གུའི་སྨན་པས་ནག་་་་
པོའི་རྒྱུད་གསུམ། དེའི་མདོ་བྱང་ཆེ་ཆུང་། འདྲ་ཡིག་དུང་གི་མིག །ནགས་་་་་
• 296 •



འཇུག་པ་གཡུའི་དྲ་བ། གུ་ཎ་ཤ་ཏ་བམ་པོ་ལྔ་བརྒྱ་པ། རྟའི་དཔྱད་མེ་ལོང་སྐོར་
གསུམ་དང་། དོལ་པོའི་སྨན་པས་མི་འཇིགས་པ་བརྒྱད་ཀྱི་མཚོན་ཆ། གབ་པ་་་
གསལ་བྱེད། འཚོ་འཆི་རྟགས་ཀྱི་ལེའུ། རྩའི་ལ་ཉེ་གཏར་ཁའི་དཔྱད་རྣམས་དང་།
བལ་པོའི་སྨན་པས་འགྲམ་པ་ཏི། སྦྱོར་བ་བརྒྱ་པ། རིན་པོ་ཆེ་སྨན་གྱི་འཁྲུངས་་་
དཔེ། ཐུར་དཔྱད་དང་ལྷོག་པའི་གསོ་ཐབས་རྣམས་བརྩམས་ཤིང་བསྒྱུར།
གཞན་ཡང་ཀླུ་སྒྲུབ་ཀྱིས་མཛད་ཟེར་བའི་སྨན་དཔྱད་རིན་པོ་ཆེ་འདུས་པ་བམ་
པོ་བདུན་དང་། ལེའུ་ཉེར་གཅིག་གི་བདག་ཉིད་ཅན་དང་། ཀེ་ཏུ་པྲ་ཛྙཱ ས་བྱས་
པའི་མགོ་བོའི་དཔྱད་བདུད་རྩི་ཐིགས་པ་སྐབས་བདུན་ཤོ་ལོ་ཀ་ལྔ་བརྒྱ་བརྒྱད་
ཅུ་རྩ་དྲུག་པ་དང་། སྨན་པ་བིཌཱུརྱས་བྱས་པའི་གཞུང་བདུད་རྩི་མེ་ལོང་ལེའུ་་་
བརྒྱད་པ་དང་། ཡང་ཀླུ་སྒྲུབ་ཀྱིས་མཛད་ཟེར་བའི་གསོ་དཔྱད་ཡན་ལག་བཞི་པ་
སྒྲོན་མ་ལྔ་སྐོར། འཇམ་དཔལ་གྱི་སྤྲུལ་པ་ནེ་ཙོས་བྱས་ཟེར་བའི་དུག་དཔྱད་མེ་
ལྕེ་འཁོར་ལོ་ལེའུ་བཅུ་པ། དྲང་སྲོང་ཉི་མའི་སེང་གེས་བྱས་པའི་དུག་དཔྱད་ཤ་
མོ་ལས་དཀྱུས་ལེའུ་ཉི་ཤུ་རྩ་ལྔ་པ། རིན་པོ་ཆེ་སྐེ་རགས་འཆིངས་འགྲོལ་ལེའུ་་་
བཅུ་གསུམ་པ། ཟླ་གསང་འཁོར་ལོ་མཚོན་ཆ་ལས་ཀྱི་རྒྱུད་ལེའུ་བཅུ་པ། དེའི་་་
འགྲེལ་པ་ཤ་མོ་ལས་དཀྱུས་ཆེ་བ་ཆ་ལག་དང་བཅས་པ་རྣམས་སྣུབས་སངས་་་་
རྒྱས་ཡེ་ཤེས་ཀྱི་འགྱུར། སྣུབས་རང་གིས་མཛད་བྱང་སྨོས་པ་ལ་བསྲུང་བ་རིན་པོ་
ཆེ་འོད་ཀྱི་གདམས་པ། བརྟག་པ་རིན་པོ་ཆེ་འོད་ཀྱི་གཟུགས་བརྙན། གསོ་་་་
དཀར་པོ་ལམ་གྱི་སྒྲོན་མ་དང་གསུམ། ཡང་ཀླུ་སྒྲུབ་ཀྱིས་མཛད་ཟེར་བའི་དུག་་
བཅོས་དཔའ་བོ་ཐུབ་པའི་རྒྱུད་དང་། གཞའ་འོད་འཁྱུག་པའི་རྒྱུད་ཤྲཱི་བཛྲ་དང་
• 297 •



ཆོས་ཀྱི་དབང་ཕྱུག་གི་འགྱུར། ཕྱག་ན་རྡོ་རྗེ་དང་ཀླུ་སྒྲུབ་གཉིས་ཀྱི་ཞུས་ལན་དུ་
མཛད་ཟེར་བའི་གཟའ་ བརྒྱུད་རིན་པོ་ཆེ་སྤུངས་པའི་ལེའུ་བཞི་བཅུ་རྩ་དྲུག་གི་
བདག་ཉིད་ཅན་པཎྜི་ཏ་རིན་ཆེན་རྡོ་རྗེ་དང་བཻ་རོའི་འགྱུར་གཟའ་བཅོས་སྙིང་
ཐིག་གསལ་སྒྲོན་རྒྱ་ནག་མར་གྲགས་པ། ཀླུའི་རྒྱལ་པོ་འཇོག་པོ་དང་ཀླུ་སྒྲུབ་ཀྱི་
ཞུས་ལན་དུ་མཛད་ཟེར་བའི་ཆེ་བ་ལེའུ་སུམ་ཅུ་རྩ་བཞི་པ། ཞུས་ལན་འབྲིང་པོ་
མེ་ལོང་རབ་གསལ། ཞུས་ལན་ཆུང་བ་མངོན་པར་རྟོགས་པ་ཕྱོགས་གཅིག་པ།
དོན་གསལ་སྒྲོན་མ། གསལ་བྱེད་སྒྲོན་མ། གསལ་བྱེད་འཕྲུལ་གྱི་མེ་ལོང་། ཀུན་་་
མཁྱེན་ཐུགས་ཀྱི་སྒྲོན་མེ། རོ་ལངས་མཁའ་འགྲོ་མས་གསུངས་ཟེར་བའི་མཛེ་་་
བརྟག་མིག་ཡིག་བཅུ་དྲུག་པ་རྣམས་དྲང་སྲོང་མེ་འཁྱེར་གྱི་འགྱུར། འཇམ་་་་
དཔལ་གྱིས་དྲང་སྲོང་ཉི་མ་དངོས་གྲུབ་དང་དཀའ་ཐུབ་གཞོན་ནུ་ལ་གསུངས་་
ཟེར་བའི་རིན་ཆེན་སྒྲོན་མའི་མཛོད། སྒྲོན་མས་མཛད་ཟེར་བའི་མཁྲིས་རིམས་
དུག་ཐབས་ཞི་བྱེད། ཡང་སྒྲོལ་མས་མཛད་ཟེར་བའི་སྔོའི་འཁྲུངས་དཔེ་རིན་པོ་
ཆེའི་སྒྲོན་མ་ལེའུ་གསུམ་པ་ཤན་ཏི་གནྡྷའི་འགྱུར། འཇམ་དཔལ་དང་དྲང་སྲོང་
བཞིས་ཞུས་ལན་དུ་མཛད་ཟེར་བའི་སྔོ་སྦྱོར་བདུད་རྩི་འཆི་མེད་གསང་བ་སྐུ་་་
གསུང་ཐུགས་ཀྱི་རྒྱུད། དེའི་འགྲེལ་པ་ཀླུ་སྒྲུབ་ཀྱིས་མཛད་ཟེར་བ། ཧ་ཤང་མ་ཧཱ་
གྱིན་དས་བྱས་པའི་སྔོ་སྦྱོར་ལེའུ་བཅུ་གཉིས་པ་བེའུ་བུམ་སྨུག་པོར་གྲགས་པ།
དེའི་འགྲེལ་པ་གསང་བའི་ཡང་ཐིག །དྲང་སྲོང་ཙ་ར་ཀས་མཛད་ཟེར་བའི་ཚེའི་
རིག་བྱེད་ཀྱི་རྒྱུད་རྒྱས་པ་རིན་པོ་ཆེ་ཁྲི་མཛོད་འོད་ལྡན། དེ་ལས་བསྡུས་པ་ལེའུ་
བདུན་ཅུ་པ། བཅུད་ལེན་ཤ་སྦྱོར་རྩ་བའི་རྒྱུད་བདུད་རྩི་ལྗོན་ཤིང་ལེའུ་བདུན་པ་
• 298 •



ལ་སོགས་ཇི་སྙེད་ཅིག་བྱུང་བ་ཡིན་ནོ། །དེ་ལྟ་བུའི་གསོ་རིག་གི་གཞུང་ལུགས་་་
ཆེན་པོ་རྣམས་ཕྱོགས་གཅིག་ཏུ་སེང་ལྡེང་གི་གླེགས་ཤིང་དུ་བཞུགས་པ་ལ་རྒྱལ་
པོའི་བླ་དཔྱད་པོ་ཏི་སྨུག་པོ་ཞེས་གྲགས་སོ། །དེ་ལྟར་མཐའ་བཞི་ནས་བྱོན་པའི་
སྨན་པ་རྒྱལ་པོའི་བླ་སྨན་དགུ་ཞེས་བྱ་སྟེ། བོད་དུ་བཞུགས་པར་གསོལ་ཀྱང་མ་
གསན་པར་བྱ་དགའ་དཔག་ཏུ་མེད་པ་དང་བཅས་ཏེ་རང་རང་གི་ཡུལ་དུ་་་་་་
ཐེགས་ཤིང་། ཁྲི་སྲོང་ལྡེ་བཙན་གྱི་སྐུ་ཚེའི་མཇུག་ཏུ་ལྷུན་གྱིས་བཏབ་པ་ལ་སླར་
མཐའ་བཞི་ཀའི་སྨན་པ་རྣམས་སྤྱན་འདྲེན་པའི་ཕོ་ཉ་བ་བཏང་ཡང་གཞན་་་་་
རྣམས་མ་བྱོན་ལ། རྒྱ་ནག་ནས་སྟོང་གསུམ་གང་བ་བྱོན་ཏེ་ལམ་དུ་གསོ་བ་་་་
དཀར་པོ་ལམ་གྱི་སྒྲོན་མ་ཞེས་བྱ་བའི་བསྟན་བཅོས་མཛད་ནས་རྒྱལ་པོ་ལ་སྐྱེས་
སུ་ཕུལ། གསོ་བའི་དཔྱད་མཛད་པས་དངས་ཏེ་མཐའ་བཞི་ཀའི་སྨན་པ་རྣམས་
ཀྱི་གོ་ཆོད་པར་འདུག་གསུངས་པས་མཐའ་བཞི་སྟོང་གསུམ་གང་བ་ཞེས་པར་་
གྲགས། བྱ་དགའ་ལ་གཡོར་སྟོད་དུ་ས་ཆ་གནང་། ཁབ་བཞེས་པ་ལས་མཐའ་
བཞིའི་བརྒྱུད་པ་རྣམས་བྱུང་ངོ་། །དེས་ན་རྒྱལ་པོའི་བླ་སྨན་གནང་བ་རིགས་ཀྱི་
སྨན་པ་དངོས་ནི་མཐའ་བཞི་ཡིན་ལ། བི་ཇི་དང་བྲང་ཏི་དང་སྟོང་དང་ཞང་་་་
རྣམས་ཀྱང་ཡིན་ནོ་ཞེས་ཟེར་རོ། །དེའི་རྗེས་སུ་མངའ་བདག་ཁྲི་རལ་པ་ཅན་གྱི་
རིང་ལ་སྨན་དཔྱད་ཀྱི་བསྟན་པ་ལ་བྱ་བ་བྱས་ཚུལ་འགའ་ཞིག་བྱུང་རིགས་་་་་
ནའང་གསལ་པོ་མ་མཐོང་ངོ༌། །དེ་ལྟར་ན་ཆོས་རྒྱལ་མེས་དབོན་རྣམས་ཀྱི་སྐུ་་་
རིང་ལ་ཇི་ལྟར་འབྱུང་བ་སྔ་འགྱུར་སོགས་གསོ་དཔྱད་རྙིང་མའི་སྐོར་བཤད་་་་་
པའི་སྐབས་སོ། །
• 299 •



གཉིས་པ་ཕྱི་འགྱུར་སོགས་གསོ་དཔྱད་གསར་མའི་སྐོར་བཤད་པ་ནི། སྤྱིར་
གྱི་གླང་དར་མས་བསྟན་པ་བསྣུབས་པ་ལ་བརྟེན་ནས་བསྟན་པའི་དངོས་གཞི་་
སོ་སོ་ཐར་པའི་འདུལ་ཁྲིམས་མེད་པས་བསྟན་པ་མེད་པའི་ཐ་སྙད་ལོ་བདུན་ཅུ་
ལྷག་ཙམ་བྱུང་ནའང་། གསང་སྔགས་རྙིང་མ་ལ་བརྟེན་པའི་བརྒྱུད་སྡེའི་བཤད་
སྒྲུབ་ལ་འཕེལ་འགྲིབ་ཀྱང་མ་བྱུང་བར་འདོད་པས་ན། སྨན་དཔྱད་ལ་ལྟ་སྨོས་་
ཀྱང་ཅི་ཞིག་དགོས། གླང་དར་མས་སྨན་དཔྱད་ནི་རང་ཉིད་ལ་དགོས་པར་་་་་
བསམས་ནས་མ་བསྣུབས་སོ་ཞེས་ཀྱང་གྲགས་ཞེས་ཀྱང་གྲགས་པའི་ཕྱིར། དེས་
ན་གསོ་རིག་ལ་སྔ་འགྱུར་སོགས་རྙིང་མ་དང་ཕྱི་འགྱུར་སོགས་གསར་མ་ཞེས་་་་
པའི་ཐ་སྙད་ཙམ་རུང་གི་སྔ་དར་ཕྱི་དར་ཞེས་སོགས་ཀྱི་རྣམ་བཞག་མི་ཐོབ་སྟེ།
སྲོང་བཙན་ནས་ད་ལྟའི་བར་དུ་གསོ་དཔྱད་ཀྱི་རྒྱུན་ཉམས་མ་མྱོང་བའི་ཕྱིར་རོ།།
རྒྱུ་མཚན་དེས་ན་གསོ་དཔྱད་གསར་མའི་སྐོར་ཇི་ལྟར་བྱུང་བའི་ཚུལ་ལ་གསུམ་
སྟེ། ཡན་ལག་བརྒྱད་པའི་ཕྱོགས་ལ་བརྟེན་པ་དང་། རྒྱུད་བཞིའི་ཕྱོགས་ལ་་་་་་
བརྟེན་པ་དང་། ཞར་བྱུང་དུ་ལུགས་གཞན་བཤད་པའོ། ། །
དང་པོ་ནི། ལྷ་བླ་མ་ཡེ་ཤེས་འོད་ཀྱི་སྐུ་ཚེའི་སྟོད་ལ་པཎྜི་ཏ་དྷ རྨ་ཤྲཱི་ཝརྨ་་
དང༌། སྙེ་བོར་ལོ་ཙཱ་བ་དབྱིག་གི་རིན་ཆེན། མར་ལོ་རིག་པ་གཞོན་ནུ། དབྱི་གུ་་
དགེ་སློང་ཤཱཀྱ་བློ་གྲོས་རྣམས་ཀྱིས་ཡན་ལག་བརྒྱད་པའི་སྙིང་པོ་བསྡུས་པའི་་་་
རང་འགྲེལ་བསྒྱུར་ཞིང་། ལྷ་བླ་མའི་སྐུ་ཚེའི་སྨད་དུ་ཉེ་བ་ན་ཡུལ་མངའ་རིས་་་
སྟོད་ཀྱི་གུ་གེ་སྐྱུ་ཝང་རད་ནིས་སུ་སྐུ་འཁྲུངས་པའི་སྤྲུལ་པའི་སྐུ་སྐྱེས་མཆོག་རིན་
ཆེན་བཟང་པོ་ཞེས་བྱ་བས་ལོ་བཅུ་བདུན་ལོན་ཙ་ན་ཁ་ཆེ་དང་རྒྱ་གར་ཤར་་་་
• 300 •



ཕྱོགས་སོགས་སུ་བྱོན་ནས་ལོ་བཅུ་བཞུགས། ཤཱནྡྷ་ཀ་ར་ཝརྨ་དང་། ཇོ་བོ་ནཱ་རོ་་
ཏ་པ་ལ་སོགས་པ་པཎྜི་ཏ་བདུན་ཅུ་རྩ་ལྔ་བསྟེན། སྒྲ་སྐད་ཐམས་ཅད་ལ་བྱང་་་་
བར་གྱུར་ཏེ་མདོ་རྒྱུད་དགོངས་འགྲེལ་དང་བཅས་པའི་གསུང་རབ་མང་དུ་་་་་
གསན་ཏེ་བོད་དུ་བྱོན། ལྷ་བླ་མ་ཡེ་ཤེས་འོད་ཀྱིས་ཡུལ་བུ་ཆུང་ཉི་ཤུ་རྩ་གཅིག་་
ཕུལ་བ་དེ་རེ་རེར་གཙུག་ལག་ཁང་རེ་རེ་བཞེངས། སྐུ་གསུང་ཐུགས་ཀྱི་རྟེན་་་་་
དཔག་དུ་མེད་པ་བཞུགས་སུ་གསོལ་ཏེ་མཆོད་པ་རྒྱ་ཆེན་པོ་མཛད། སངས་རྒྱས་
དཀར་རྒྱལ་ཞེས་བྱ་བ་ནམ་མཁའ་ལ་སྐྱིལ་དཀྲུངས་བཅས་ནས་འགྲོ་བ་མང་པོ་
བསླུ་བ་ཞིག་བྱུང་བ་དེ་བཏུལ། སླར་ཁ་ཆེར་བྱོན་ནས་པཎྜི ་ཏ་མང་པོ་སྤྱན་་་་་་
དྲངས་ཏེ་སྡེ་སྣོད་གསུམ་དང་རྒྱུད་སྡེ་བཞི་དགོངས་འགྲེལ་དང་བཅས་པ་མང་་
དུ་བསྒྱུར། ཁྱད་པར་གསང་བ་འདུས་པ་དང་ཡོ་ག་རྣམས་གཏན་ལ་ཕབ། སྐུ་་་
ཚེའི་མཇུག་ཏུ་ཇོ་བོ་རྗེས་སྒྲུབ་པ་ལ་བཅུག་སྟེ། སྒོ་ཕྱི་མ་ལ་སྒོ་འདིའི་ནང་དུ་་་་
སང་ཕོད་ཚུན་ཉོན་མོངས་པ་སྐད་ཅིག་ཙམ་སྐྱེས་ན་མཁའ་འགྲོ་མས་ཆད་པ་་་་
ཆོད་ཅིག་བྱ་བ་དང་། སྒོ་བར་མ་ལ་སྒོ་འདིའི་ནང་དུ་སང་ཕོད་ཀྱི་བར་དུ་བྱང་་
ཆུབ་ཀྱི་སེམས་དང་སྐད་གཅིག་ཙམ་བྲལ་ཡང་མཁའ་འགྲོ་མས་ཆད་པ་ཆོད་་་་་
ཅིག་བྱ་བ་དང་། སྒོ་ནང་མ་ལ་སྒོ་འདིའི་ནང་དུ་སང་ཕོད་ཀྱི་བར་ལུང་དུ་མ་་་
བསྟན་པའི་སེམས་སྐད་ཅིག་ཙམ་སྐྱེས་ཀྱང་མཁའ་འགྲོ་མས་ཆད་པ་ཆོད་ཅིག་་་
བྱ་བ་བྲིས་ནས་ཐུགས་དམ་ལ་རྩེ་གཅིག་ཏུ་བཞུགས་པས་དགུང་ལོ་དགུ་བཅུ་རྩ་
བརྒྱད་བཞེས་པ་ལུག་གི་ལོའི་དགུན་ཟླ་ཐ་ཆུང་གི་ཚེས་བཅུ་བདུན་སྐར་མ་རྟ་པ་
ཡོད་པའི་ཉིན་མཁའ་སྤྱོད་དུ་གཤེགས་པ་ཡིན་ནོ། །དེ་ཉིད་ཀྱིས་སངས་རྒྱས་ཀྱི་
• 301 •



བསྟན་པ་རིན་པོ་ཆེ་སྤྱི་དང་ཁྱད་པར་རྡོ་རྗེ་ཐེག་པ་ལ་བཀའ་དྲིན་གཞལ་དུ་་་་
མེད་པ་ཡིན་མོད། གསོ་བ་རིག་པ་དག་ལའང་ཆོས་ཀྱི་མིག་དྲི་མ་མེད་པ་སྩལ་བ་
ཡིན་ཏེ། སྐབས་ཤིག་ཏུ་ཁ་ཆེའི་པཎྜི་ཏ་ཛ་ནར་དྷ ་ན་ཞེས་བྱ་བ་ལ་གསེར་སྲང་
བརྒྱ་ཕུལ་ནས་སློབ་དཔོན་དཔའ་བོས་མཛད་པའི་ཡན་ལག་བརྒྱད་པའི་སྙིང་པོ་
བསྡུས་པ་ལེའུ་བརྒྱ་ཉི་ཤུའི་བདག་ཉིད་ཅན་དང་། དེའི་ཚིག་དོན་རྒྱས་པར་་་་་
འགྲེལ་པ་ཟླ་བའི་འོད་ཟེར་ཞེས་བྱ་བ་ཁ་ཆེ་ཟླ་དགས་མཛད་པ་དག་ལེགས་པར་
བསྒྱུར་ཅིང་གཏན་ལ་ཕབ་པ་ཡིན་ནོ། །ལོ་ཆེན་དེ་ལ་གསོ་རིག་གི་བརྒྱུད་་་་་་
འཛིན་པའི་སློབ་མ་མང་དུ་ཡོད་ཀྱང་ཡོངས་སུ་གྲགས་ཆེ་བ་ནི་པུ་རངས་ཀྱི་སྨན་
པ་མི་བཞི་ཟེར་ཏེ། མྱང་འདས་སེང་གེ་སྒྲ། ཤཱཀ་ཁྲི་ཡེ་ཤེས་འབྱུང་གནས། ཨོང་་
སྨན་ཨ་མེ། མང་མོ་སྨན་བཙུན་རྣམས་ཡིན་ནོ། །དེའི་ནང་ནས་ཀྱང་མང་མོ་སྨན་
བཙུན་མཁས་ཤིང་ཕྲིན་ལས་ཆེ་བ་ཡིན་པས། དབུས་གཙང་གི་སྨན་པ་ཕལ་ཆེར་
གྱིས་མཇལ་ཞིང་། སྒོས་སུ་ཆེ་རྗེ་ཏི་པང་ལ་གཞུང་ཟླ་ཟེར་དང་བཅས་པ་རྫོགས་
པར་གནང་། ཏི་སང་གི་རང་གི་སྲས་བྱང་ཆུབ། ཨུ་ལང་བཀྲ་ཤིས་མཁར། དགྲ་་
ལས་རྒྱལ་པོ་གསུམ་ལ་གསུངས། དེའི་ནང་ནས་ཨུ་ལང་ནི་གཞུང་འགྲེལ་ལག་་་
ལེན་ཀུན་ལ་མཁས་པས་འཚོ་བྱེད་གཞོན་ནུའི་སྤྲུལ་པར་གྲགས། དེས་གཅེན་གྱི་
སྲས་དབོན་ཇོ་བཀྲད། དཔོན་གཡུང་དྲུང་། དཔོན་ཇོ་བཙན་དང་གསུམ། རང་
གི་སྲས་ཆེ་རྗེ་ཟླ་བ་དང་། ཆེ་རྗེ་སྙིང་པོ་གཉིས། གཅུང་གི་སྲས་ཆེ་རྗེ་འབྲོ་ཚ་དང་
དྲུག་ལ་གསུངས། དེ་དྲུག་ཀས་རང་གི་སྲས་ཚ་རྟག་རྟོག་རྒྱལ། འཕན་ཕྱུག །ཇོ་་་
ནག་གསུམ་ལ་བཤད། དེ་གསུམ་ལ་གྲགས་པ་ནི་རྟག་རྟོག་རྒྱལ་ཆེ། ཇོ་འཕན་ནི་
• 302 •



ལུང་རྒྱུས་ལ་འདྲིས། གཞུང་གདམས་ལག་ལེན་དུ་འཛོམ་པ་དེ་ཇོ་ནག་ཡིན་ཟེར།
དེ་གསུམ་ག་ལ་ཆེ་རྗེ་ཞང་སྟོན་ཞིག་པོས་ཞུས་ཏེ་མཐར་ཕྱིན་པར་གྱུར་ནས།
ཤེས་བྱ་སྤྱིའི་ཁོག་དབུབ་པ་ལ་རྒྱལ་མཚན་རྩེ་འབར། ས་བཅད་དོན་ཁྲིགས་་་་་
འབྱེད་པའི་ལྡེ་མིག །དཀའ་ཚོམས་གེགས་སེལ་གནམ་ལྕགས་འཁོར་ལོ། ཚིག་་་་
དོན་ཞིབ་རྒྱས་སུ་འགྲེལ་བ་མུ་ཏིག་གི་འཕྲེང་བ་རྒྱས་བསྡུས་གཉིས། ལག་ལེན་་
དམར་ཁྲིད་རྒན་མོ་མཛུབ་ཚུགས་ཀྱི་ཚུལ་དུ་འཆད་པ་བདུད་རྩི་ཐིགས་པ་
རྣམས་བརྩམས། གཞུང་ལ་ནག་མཆན་ཤིན་ཏུ་གསལ་བར་བཏབ། དེ་ལ་སློབ་མ་
བདེ་བ་དཔལ། ཡོན་ཏན་རྒྱ་མཚོ། གཙང་སྟོན་དར་མ་མགོན་པོ་སོགས་མང་དུ་་
བྱུང་བའི་དར་མགོན་གྱིས་ཀྱང་མཁས་པར་གྱུར་ནས་སློབ་མའི་དོན་དུ་ཟིན་་་་་
ཏིག་དང་། བུའི་དོན་དུ་ཡང་ཏིག་ཅེས་པའི་མན་ངག་བརྩམས་ཤིང་དར་བར་་
བྱས་པས་བརྒྱུད་འཛིན་ནི་བོ་དོང་རོག་ཚོའི་སྐོར་ན་མང་ངོ་། །ཡང་ལོ་ཆེན་རིན་
བཟང་གི་སློབ་མ་ཞང་ཞུང་པ་ཤེས་རབ་འོད་ཀྱིས་རྒྱ་སྟོན་པ་གྲགས་པ་ཤེས་རབ་
ལ་གསུངས། དེས་གཡུ་ཐོག་རྒྱ་གར་རྡོ་རྗེ་ལ་བཤད། དེས་ས་བཅད་ཡི་གེར་་་་་
བཀོད། དཀའ་ཕྲང་དཔེའུ་ཆུང་དུ་བྱས། དོན་མགོ་སྟོང་ཐུན་དུ་སྡེབས། འཁྲུགས་
འབྱེད་དང་ལག་ལེན་རྣམས་ཡིག་ཆུང་དུ་བྱས་ཏེ་རྟོགས་སླ་བར་བཅོས། དེས་་་
གཡུ་ཐོག་བརྗིད་པོ། དེས་གཡུ་ཐོག་ཁྱུང་པོ། དེས་གཡུ་ཐོག་མགོན་པོ་ལ། ཡང་་
ཞང་ཞུང་པ་ཤེས་རབ་འོད་ཀྱིས་རྡོག་གྱོང་སྨན་ལ། དེས་གྱོང་སྨན་གཡུང་དྲུང་
འོད་ལ། དེས་གཡུ་ཐོག་གྲགས་སེང་ལ། དེས་གཡུ་ཐོག་མགོན་པོ་ལ། ཡང་རྒྱ་གར་
རྡོ་རྗེས་པཎྜི་ཏ་བ་རེན་ཏྲ་ཏུ། ཙི་དང་འབུམ་ཕྲག་གསུམ་པ་ལ་ཡན་ལག་བརྒྱད་
• 303 •



པ་རྩ་འགྲེལ་གསན་ནས་གཡུ་ཐོག་ཁྱུང་པོ་ལ་གནང་། དེས་གཡུ་ཐོག་མགོན་པོ་་
ལ་གནང་བའོ། །ཡང་ཞང་ཆེན་པོ་གཟི་བརྗིད་འབར་ཞེས་བྱ་བ་ཡུལ་ཡར་ཀླུངས་
སུ་རུས་ཞང་། སྒོས་མཚན་རུ་ཡོང་བྱ་བའི་མི་རིགས་ལས་འཁྲུངས་པ་ཐོག་མར་
དགེ་བཤེས་སྙེག་སྙིང་པོ་རྒྱལ་མཚན་ལ་རབ་ཏུ་བྱུང་ནས་བྱམས་པའི་ཆོས་ལྔ་་་
གསན། ལྡུམ་རར་རི་བོང་བྱུང་བ་ལ་རྡོ་རྒྱབ་པས་རི་བོང་གི་རྐང་པ་ཆག་པ་ལ་་
རྒྱོགས་བསྐུར་བས་སོས་པ་ལས་རི་བོང་སྨན་པར་བཏགས། དེར་ངས་ཕྱེ་འགམ་
གྱི་ཟེར་ནས་ཆོས་ཉན་འཕྲོ་ལ་སྨན་བསླབས། དུས་དེ་ཙ་ན་དབུས་གཙང་ན་་་་་
མཁས་པ་མི་དགུ་བྱ་བ་ཡོད་པ་ལས། ཀུན་བསྟེན་ནས་རྣམ་རྟོག་མ་ཆོམས་ནས་
ཡན་ལག་བརྒྱད་པ་ལ་སློབ་དཔོན་བརྒྱ་རྩ་བརྒྱད་བསྟེན་པར་དམ་བཅས་ནས།
ཐོག་མར་སྨད་ཀྱི་མཁས་པ་གཡོ་རུའི་གཡའ་གྱོང་པོ། སྟོད་ལུང་གི་ལྷ་རྗེ་སུམ་སྨན།
དབུ་རུའི་མཐའ་བཞི་དང་གསུམ་རིམ་པ་བཞིན་དུ་བསྟེན་པས་རྣམ་རྟོག་ཆོམས་
པ་མ་བྱུང་ནས་ཡིག་སྣ་རེ་རེ་གཉིས་གཉིས་ཙམ་ཞུས་ཏེ་གཙང་དུ་ཕྱིན་ནས།
བར་གྱི་མཁས་པ་གསུམ་སྟེ་རིམ་པ་བཞིན་དུ་གཡུ་ཐོག་རྒྱ་གར་རྡོ་རྗེ་ལ་ཡན་་་་་
ལག་ཤིང་ཆེན་གྱི་འཁོར་ལོ། མི་ཉག་ཟླ་གྲགས་ལ་སྔོ་སྦྱོར་ཆེན་མོ་དང་། དུག་གསོ་
ཐབས་དཔའ་བོ་ཆེན་མོ་དང་རྟ་རྔོག་ཅན། བྲང་ཏི་རྒྱལ་པོ་ལ་མགོ་བྲང་ཏིའི་་་
ལྷག་བཅོས་ཞུས། དེས་ཀྱང་རྟོག་པ་མ་ཆོམས་ནས་སྟོད་ཀྱི་མཁས་པ། བི་ཇི་ལྷུན་
ནེ། འུག་པ་ཆོས་སེང་། ཆེ་རྗེ་རྟག་ལ་དགའ་དང་གསུམ་ལ་རིམ་བཞིན་གཏུགས་
པས་ཆ་ལག་མང་བར་འདུག་སྟེ་གདམས་ངག་ཤིན་ཏུ་ཆུང་བར་མཐོང་ནས། ཝ་
བོང་རོ་སུན་པར་འདུག །འདི་ལ་ཐུག་ན་དབུས་རང་དུ་བསྡད་རྒྱུར་འདུག་པ་་
• 304 •



ལ་ད་མཁས་པ་མི་དགུས་རྟོག་པ་མ་ཆོམས་རྟིང་ལ་རྒྱ་གར་རང་དུ་འགྲོ་དགོངས་
ནས་གསེར་མང་དུ་བསྣམས་ཏེ་བྱོན་པས། རྔོག་བློ་ལྡན་ཤེས་རབ་དང་ལམ་དུ་་་
མཇལ་ཏེ་སྒྲ་མཐིལ་ཕྱིན་པ་བསླབས་ནས་ནཱ་ལེན་ཏྲར་བྱོན། དེར་ཐམས་ཅད་ལ་
སྨན་པ་སུ་མཁས་དྲིས་པས། དྲང་སྲོང་ཙན་ཏྲ་ལི་བྱ་བ་མཁས་ཟེར། གང་ལ་་་་་་
བཞུགས་དྲིས་པས། སྒོ་དྲུང་གི་འཇག་སྤྱིལ་ན་བཞུགས་པ་དེ་ཡིན་ཟེར་བ་ལ།
འཇག་སྤྱིལ་སྒོར་ཞག་བདུན་གྱི་བར་དུ་བསྡད་པས། དེ་ཙམ་གྱི་དོན་དུ་ཅི་གཉེར་
ཟེར། སྨན་དཔྱད་ཤེས་པར་འཚལ་ལོ་ཞུས་པས། ཞལ་མ་མཇལ་བར་ཐུགས་ཐོག་
རང་ནས་ཡན་ལག་བརྒྱད་པ་ཚར་གཅིག་གསན་པས་དེ་རང་གི་མགུ་ནས་འགྲོ་
བར་བརྩམས་པ་ན། དེས་མི་ཁྲོལ་བས་ད་དུང་ཤོག་གཅིག་གསུང་བ་བཞིན་སླར་
བོད་ནས་གསེར་སྒྲུབས་ཏེ་ཕྱིན་པས་དཔེ་ཐོག་ནས་གཞུང་ཚར་གཅིག །ཁོག་་་་
དབུབ། མན་ངག་ལག་ལེན་དང་བཅས་པ་རྫོགས་པར་གནང་ནས་ཡིག་སྣ་་་་་
རྩོམས་ལ་ཕན་སེམས་བསྐྱེད་ཅིག་གསུང་བ་ལྟར། བོད་དུ་བྱོན་ནས་སློབ་མ་་་་་
བསྐྱངས་ཏེ་གཞུང་དྲི་མེད་གཟི་བརྗིད་ལེའུ་བཞི་པ། དེའི་འགྲེལ་པ་ཟླ་བའི་འོད་
ཟེར། ས་མ་འགྲེལ་དཔེ་དོན་གྲངས་ཀྱི་ཕྲེང་བ་དང་གསུམ་བརྩམས། དེ་ནས་་་་་
གདམས་པ་སུམ་ཅུ་པ་རྩ་བ་སྒྲོན་མ་གསལ་བ། སྟོད་འགྲེལ་རིན་པོ་ཆེའི་སྤར་ཁབ།
སྨད་འགྲེལ་རྒྱལ་པོའི་བང་མཛོད་རྣམས་བརྩམ་འཕྲོ་ལ་དགེ་བཤེས་སྙེགས་ཀྱི་་་
ངན་སྨྲས་བྱས་པས་བཞག་སྟེ། ཕྱིས་དགེ་བཤེས་སུམ་སྟོན་རྒྱ་གར་རཱ་ཛས་འཕྲོ་་
བརྩམས་པས་ཅུང་ཟད་ཞན་པར་བྱེད། ཞིང་དེ་ལ་སློབ་མ་ཆུང་གསུམ་རོག་དང་
བཞི། ཉེ་གནས་སྐྱོག་དང་ལྔ་བྱ་བ་ཡོད་པ་ལས། ལྷ་སའི་བལ་ཆུང་ལ་ཕྱི་སྐོར་མ་
• 305•



དྲུག་ཏུ་བཤད་པས་རྩོད་པ་དང་བྲལ། ནང་སྐོར་བུ་དྲུག་ཏུ་བཤད་པས་གནད་དུ་
ཕོག །འོལ་ཀའི་སྦྲང་ཆུང་ལ་དཀྱུས་བཀོད་རྣམ་པ་གསུམ་ཁོང་སྙིང་དང་འདྲ་བ་
གནང་། གཉལ་གྱི་རོག་ཆུང་ལ་གདམས་པ་སུམ་ཅུ་པ་སྡོང་པོ་ཡལ་ཁ་ལོ་འདབ་
འབྲས་བུ་དང་བཅས་པ་གནང་། ཉེ་གནས་སྐྱོག་ཤེས་རབ་ཁྲི་ལ་དྲི་མེད་གཟི་་་
བརྗིད་མ་བུ་གནང་སྟེ་ཆེ་བ་རྟག་བརྟུས་ལག་ལེན་མན་ངག་ཏུ་འཛོམས་པ་ཡིན་
ཟེར། དེ་ལྟར་ཞང་གི་སློབ་མ་བཞི་དང་། སྟོང་སྨན་སྟག་ཆུང་གི་སློབ་མ་མཁས་
པ་དར་སྨན་དང་ལྔ་ལ་དོལ་པ་རིང་མོས་ཞུས་ནས་གདམས་པ་སུམ་ཅུ་པའི་ཞལ་
བཞེས། ཚད་ཕྲང་བཅུ་གསུམ། གདམས་ཕྲན་གཞན་དག་ཀྱང་མང་དུ་མཛད། དྲི་
མེད་གཟི་བརྗིད་ལ་ས་མ་འགྲེལ་འབྲུ་འགྲེལ་སྟོང་ཐུན་དང་བཅས་པའང་་་་་་་་
བརྩམས། གཞན་ཡང་། ཚད་པ་གལ་འགག་གི་གཟེར་ཆེན། འགྱུར་ཚུལ་ཆེན་མོ།
སྨུག་པོ་འཆི་བདག་སྒོར་འབྱིན་སོགས་དང་། མི་ཉག་མི་བསྐྱོད་རྡོ་རྗེས་ཀྱང་ཁོག་
དབུབས། ལེ་ཊིག་སྦྲེལ་བ་མུ་ཏིག་འཕྲེང་བ། གཞུང་བཤད་ཐབས་ཀྱི་ཡན་ལག་
གསུམ། ཆོས་འབྱུང་ལོ་རྒྱུས་ཀྱི་སྒྲུབ་ཕྲེང་བཅུ་གསུམ། དོན་གནད་དུ་བསྣུན་པའི་
སྟོང་ཐུན་བཅུ་གཉིས། དོན་བསྡུས་སྟོང་ཐུན་ཕྲ་མོ་བཞི། ངོ་མཚར་ཆེ་བའི་དཔྱད་
དགུ། ནད་འདྲ་མིན་གྱི་ཕྲང་བཅོ་ལྔ། མངོན་བརྗོད་གསལ་བྱེད་ཀྱི་སྒྲ་སྦྱོར། འབྲུ་
འགྲེལ་པར་ཁབ་གསེར་ཕྲེང་ཞེས་བྱ་བ་རྣམས་བརྩམས་སོ། །ཡང་ཚ་ལུང་པ་སྟོད་
སྟོན་དཀོན་མཆོག་སྐྱབས་ཀྱིས་རྒྱ་གར་ལ་བྱོན། སྙིགས་དུས་ཀྱི་ཐམས་ཅད་་་་་
མཁྱེན་པར་གྲགས་པའི་ཤན་ཏི་པ་ཕྱི་མ་དང་མཇལ་ཡན་ལག་བརྒྱད་པ་རྫོགས་
པར་གསན་ནས་སླར་བོད་དུ་ཕེབས། གཞུང་དབུ་ཞབས་ཀྱི་ས་བཅད་བསྡུས་་་
• 306 •



དོན་རིན་པོ་ཆེའི་དྲ་བ་ཅེས་བྱ་བ་བརྩམས་ཤིང་གཞུང་ལ་མཆན་བུ་བཏབ་ནས་
གཡུ་ཐོག་མགོན་པོ་ལ་གནང་ངོ༌། །དེ་ལྟར་གཡུ་ཐོག་མགོན་པོ་ལ་བཤད་སྲོལ་མི་
འདྲ་བ་ཐམས་ཅད་ཀྱི་བཀའ་བབས་ཤིང་། ཁྱད་པར་དུ་རྒྱ་གར་ལ་ལན་དྲུག་བྱོན།
ཡེ་ཤེས་ཀྱི་མཁའ་འགྲོ་མ་དཔལ་ལྡན་འཕྲེང་བ་ལ་དངོས་སུ་ཡན་ལག་བརྒྱད་པ་
ཆེ་ཆུང་གསན་ནས་མཐར་དབྱུངས་ཏེ་བརྒྱད་པའི་ཡན་ལག་བསྡུས་པ་ཞེས་བྱ་་
བ་དང་། མདོ་གནས་ལེའུ་དང་པོའི་འགྲེལ་པ་མཐོང་བ་མེ་ལོང་ལ་སོགས་པའི་་
བསྟན་བཅོས་མང་དུ་མཛད་ཅིང་། གཞུང་ལ་དམར་མཆན་བཏབ་སྟེ་སློབ་མ་་་
བསྐྱངས་པ་ལ་བསམ་གྱིས་མི་ཁྱབ་ཀྱང་། མ་ར་སྒོམ་ཆེན་གྱི་ཊཱིཀའི་གསལ་བྱེད་
མེ་ལོང་། གཡུ་ཐོག་བཀྲ་ཤིས་མགོན་གྱི་ལོ་གྲངས་ཀྱི་བསྡུས་དོན། འཕེལ་ཟད། རོ་
སྦྱོར། ནི་རུ་ཧའི་ལས་རིམ། མཚན་ཉིད་ཉི་ཤུ་ལ་སོགས་པའི་ཤོག་ཁྲ། གཡུ་ཐོག་་
རྒྱལ་ཚས་མཛད་པའི་སྟོང་ཐུན་ཆེན་མོ། ལུང་གྲངས་ཉི་མའི་སྙིང་པོ་ཡང་གཡུ་
ཐོག་འབུམ་སེང་གི་སློབ་མ་འབལ་སྨན་ཉི་མ་དཔལ་གྱི་གཅེས་བསྡུས་ཡིད་་་་་་་
བཞིན་ནོར་བུ་བརྩམས་ནས་གཡུ་ཐོག་འཇམ་དཔལ་ལ་བཤད། དེས་བྲང་་་་་
འཇམ་དཔལ་བཟང་པོ་ལ་བཤད། དེས་ལེའུ་དང་པོའི་འགྲེལ་པ་མུ་ཏིག་གསལ་
བ་མཛད། དེས་བྲང་ཏི་རྒྱལ་བ་བཟང་པོ་ལ། དེས་དཔལ་ལྡན་འཚོ་བྱེད་ལ་་་་་
བཤད། དཔལ་ལྡན་འཚོ་བྱེད་ཀྱིས་བརྒྱུད་པའི་ཁོག་དབུབས། གཅེས་བསྡུས།
མདོ་གནས་ལེའུ་སུམ་ཅུ་པའི་ས་མ་འགྲེལ་རྣམས་བརྩམས་ནས་བྲང་ཏི་དཔལ་་
ལྡན་རྒྱལ་མཚན། དཔལ་ལྡན་བློ་གྲོས། ཀུན་དགའ་བཟང་པོ། དཔལ་འབྱོར་རྒྱ་་
མཚན། རྡོ་རྗེ་དཔལ་བཟང་། ཆོས་རྒྱལ་བཀྲ་ཤིས་ཀུན་དགའ་དོན་གྲུབ་རྣམས་་
• 307 •



ལ་རིམ་པར་བརྒྱུད་དེ་ལུང་བཤད་ཀྱི་རྒྱུན་མི་ཆད་པར་ད་ལྟའི་བར་དུ་གནས་པ་
ལ་བདག་གིས་ཀྱང་རྫོགས་པར་ཞུས་སོ། །གཞན་ཡང་ཆེ་རྗེ་ཤཱཀྱ་དཔལ་གྱིས་ལེའུ་
དང་པོའི་ཊིཀྐ་ཟླ་ཟེར་མེ་ཏོག །བྱང་མོ་ཁུད་པ་ཡེ་ཤེས་བཟང་པོས་ཊི་ཀ་ཤིན་་
ཏུ་རྒྱས་པ་དོན་གསལ་ཉི་མའི་སྙིང་པོ། མཐའ་བཞི་ཤི་ལ་སམ་བྷ་ཝས་ཁོག་་་་
དབུབ་བདུད་རྩི་ཆུ་རྒྱུན། མི་ཉག་རྡོ་རྗེ་འབུམ་གྱི་ཟབ་འགྲེལ། དེའི་ས་དཔྱད།
རྫ་ཇོ་ཟུངས་ཀྱི་སྤྱི་ཁོག་གསལ་བ། ཤག་རམ་པ་ཉི་མ་དཔལ་གྱིས་ཊཱི་ཀ་བཤད་་་
འབུམ་ཉི་མའི་འོད་ཟེར། དགེ་བཤེས་རོག་སྟོན་གྱིས་ཚིག་དོན་གསལ་བྱེད་་་་་་
འབུམ་ཏིག །འཁོན་དཔལ་ཆེན་འོད་པོས་བརྒྱད་ཆུང་ཉི་མ་འཁོར་ལོ་ས་སྐྱ་པཎ་
ཆེན་གྱིས་བརྒྱད་པའི་དོན་བསྡུས། བཅོམ་ལྡན་རལ་གྲིས་གསོ་དཔྱད་རྒྱན་གྱི་མེ་
ཏོག་སྒྲ་པ་ཤེར་རིན་པས་ཁོག་དབུབས་དང་ལག་ལེན་གཅེས་བསྡུས། སྟོད་སྨན་
འཚོ་བྱེད་གཞོན་ནུས་བརྒྱད་པའི་སྙིང་པོ་བསྡུས་པ། པཎ་ཆེན་འབུམ་ཕྲག་་་་་
གསུམ་པས་མཆན་བུ། མཁས་པ་གནས་དྲུག་པ་བློ་གྲོས་མཚུངས་མེད་ཀྱིས་་་་་
མཆན་བུ། སྐྱོ་ར་ལུང་པ་དོན་ཡོད་དཔལ་བས་མཆན་བུ་བཀོད་པ་སོགས་མང་དུ་
ཡོད་ཅིང་། འདི་ལ་ཧོར་ཡུལ་དུ་པར་བཞེངས་ནས་འཕྲིན་ལས་བསམ་གྱིས་མི་་
ཁྱབ་པ་བྱུང་བ་ཡིན་ནོ། །འདིའི་ཆ་ལག་ཏུ་གྲགས་པ་ཁ་ཆེ་ཟླ་དགས་མཛད་པའི་
སྨན་མིང་སྒྲ་སྦྱོར་ངེས་པ་ནི་ཐར་ལོ་ཉི་མ་རྒྱལ་མཚན་གྱིས་བསྒྱུར་བ་ཡིན་ཀྱང་
གཅིག་ནས་གཉིས་སུ་མ་དག་པའི་ཕུང་པོར་སོང་སྣང་བས་ཁོ་བོས་ཅུང་ཟད་་་
དག་པར་བྱས་མོད་ཀྱི་ད་དུང་རྒྱ་དཔེ་བཙལ་ཏེ་ཤིན་ཏུ་དག་པར་བྱས་ན་སྨན་
ཕལ་ཆེར་གྱི་འཁྲུལ་པ་སེལ་ནུས་པར་འདུག་གོ། །ཡང་རྗེ་བཙུན་གྲགས་པ་རྒྱལ་
• 308 •



མཚན་གྱི་གསོ་དཔྱད་རྒྱལ་པོའི་དཀོར་མཛོད་དང་། ས་སྐྱ་སྨན་གྲོང་པའི་གསེར་
བྲེ་དངུལ་བྲེ་སོགས་ཀྱང་ཡན་ལག་བརྒྱད་པ་ལ་བརྟེན་པར་སེམས་སོ། །
གཉིས་པ་རྒྱུད་བཞིའི་ཕྱོགས་ལ་བརྟེན་ནས་ཇི་ལྟར་དར་བའི་ཚུལ་ནི།
འདི་ལ་ཐོག་མར་གཞུང་ཉིད་བཀའ་དང་བསྟན་བཅོས་གང་ཡིན་པ་ལ་མཁས་
བླུན་བར་མ་དང་བཅས་པ་ཀུན་རྩོད་པར་བྱེད་དོ། །དེའང་སྨན་པ་ཁ་ཅིག་ནི། །
དེང་སང་ཡོངས་སུ་གྲགས་པའི་སངས་རྒྱས་སྨན་བླ་ཉིད་ཀྱིས་གསུངས་པར་་་་་
འདོད་ལ། དེ་ལ་ཕལ་ཆེར་གྱི་བསྟན་པ་གཅིག་ལ་སྟོན་པ་གཉིས་མི་རུང་ངོ་ཞེས་
ཟེར་ནས་བསྟན་པའི་བདག་པོ་ཉིད་ཀྱིས་སྨན་བླར་སྐུར་བཞེངས་ནས་སྐུ་་་་་་
གསུངས་ཐུགས་ཡོན་ཏན་འཕྲིན་ལས་ཀྱི་སྤྲུལ་པའི་དྲང་སྲོང་དག་གི་ཞུ་བ་ཞུ་་་
ལན་གྱི་ཚུལ་དུ་གསུངས་སོ་ཞེས་འདོད། དེའང་བློའི་ཁྱད་པར་གྱིས་གླེང་གཞིའི་
དོན་སོགས་ལ་གྲུབ་པའི་མཐའ་མི་འདྲ་བ་ཇི་སྙེད་ཅིག་སྣང་ལ། བརྒྱུད་ཚུལ་་་་་
དེའང་འཁོར་སྡེ་བཞིའི་ནང་ནས་འཚོ་བྱེད་གཞོན་ནུས་གསོས་ནས་རིམ་པ་ལྟར།
ཀླུ་སྒྲུབ། དཔའ་བོ། ཟླ་དགའ་དེ་དང་། བེ་རོ་ཙ་ན་གཉིས་ཀྱིས་བསམ་ཡས་སུ་་་
བསྒྱུར་ནས་ཆོས་རྒྱལ་ཁྲི་སྲོང་ལྡེ་བཙན་ལ་ཕུལ་ནས་བར་ཁང་ཀ་བ་བུམ་པ་ཅན་
དུ་གཏེར་ལ་སྦས། དེ་ནས་འདོད་ལྷའི་ཞག་གསུམ་སྟེ་མི་ལོ་ཕྱེད་དང་ཉིས་བརྒྱ་
ནས་གནོད་སྦྱིན་གྱི་ལུང་བསྟན་པ་བཞིན་དུ་གྲ་པ་མངོན་ཤེས་ཅན་གྱིས་གཏེར་
ནས་བཏོན་ཏེ། དབུས་པ་དར་མ་གྲགས། སྟོད་སྟོན་དཀོན་མཆོག་སྐྱབས། གཡུ་་
ཐོག་མགོན་པོ་རྣམས་ལ་ཆིག་བརྒྱུད་འབའ་ཞིག་བྱས་ནས་ཡེ་ཤེས་གཟུངས་ཀྱི་་
དར་ཞིང་རྒྱས་པར་སྤེལ་ལོ། །ཞེས་ཟེར་ཞིང་། ཁ་ཅིག་ནི། ལོ་པན་གཉིས་ཀྱིས་་་
• 309 •



བསྒྱུར་བ་དེ་སྦས་ཟིན་ནས་སྲས་མུ་ཏིག་བཙན་པོས་ལོ་རྒྱུས་གསན་པ་ལ་བརྟེན་
ནས་སློབ་དཔོན་པད་མ་ལ་ཞུས་པས། སློབ་དཔོན་གྱི་ཐུགས་ནས་རང་འགྱུར་་་་
མཛད་པའི་བཀའ་མ་སྙན་ནས་སྙན་དུ་ཆིག་བརྒྱུད་འབའ་ཞིག་འབའ་ཞིག་ཏུ་་
དེང་སང་གི་བར་དུ་ཉམས་སུ་ལེན་བཞིན་པ་ཞིག་ཀྱང་ཡོད་དོ་ཅེས་སྨྲ་ལ། ཡང་
ཁ་ཅིག་ནི། པད་མ་བཀའི་ཐང་ཡིག་ཨོ་རྒྱན་གླིང་པའི་གཏེར་མ་ལས། རྒྱ་ནག་་་
སྨན་པ་ཧ་ཤང་མ་ན་དང་། བོད་ཀྱི་སྨན་པ་བཙན་པ་ཤི་ལ་ཧས། བདུད་རྩི་སྙིང་
པོ་གསང་བ་མན་ངག་རྒྱུད། ལེའུ་བརྒྱ་དང་ལྔ་བཅུ་དྲུག་པ་བསྒྱུར། ཞེས་བཤད་
པ་ལྟར་རྒྱ་ནག་བརྒྱུད་ནས་འགྱུར་བར་འདོད། དེས་མཚོན་ནས་གཞུང་འདི་་་་
ཉིད་བཀའ་ཡིན་པར་ཐོག་མར་ཁས་ལེན་པོ་ནི་གསང་སྔགས་རྙིང་མ་བ་རྣམས་
ཡིན་ཏེ། དེའི་སྒྲུབ་པ་བཀའ་བརྒྱད་ཀྱི་བདུད་རྩི་ཡོན་ཏན་གྱི་རྒྱུད་ཀྱི་གཙོ་བོ་ཁོ་
ནར་གུ་རུ་ཆོས་ཀྱི་དབང་ཕྱུག་གིས་བཤད་སྣང་ཞིང་། ད་ལྟ་རྙིང་མའི་རྒྱུད་་་་་
འབུམ་དུ་བཞུགས་པ་ཡིན་པས་བཀའ་ཡིན་པར་བཞེད་པ་རྣམས་ཀྱི་ཤེས་བྱེད་་
ཀྱི་ཁུངས་ན་འདི་ལ་བརྟེན་པར་སྣང་ངོ་། །དེ་ལྟའང་བཀའ་མ་ཡིན་པའི་སྒྲོ་སྐུར་
ཆེན་པོ་བྱུང་བ་ལ་བརྟེན་ནས་ངལ་བ་བརྒྱ་ཕྲག་མང་པོ་ལྷུར་བླངས་ཏེ་བཀའ་་་
སྒྲུབ་བྱས་པའང་འགའ་ཞིག་སྣང་ངོ༌། །ཡང་བོད་ཀྱི་བསྟན་བཅོས་ཁོ་ནར་སྨྲ་བ་
དག་ཀྱང་མང་དུ་བྱུང་བ་ཡིན་ཏེ། སྔར་ནི་ཡན་ལག་བརྒྱད་པ་ལ་གསན་པ་རྒྱ་་
ཆེར་བྱས་པ་འགའ་ཞིག་གིས་ནི་བརྗོད་བྱ་དང་རྗོད་བྱེད་ཀྱི་གནས་ལ་བརྟགས་
ཤིང་དཔྱད་ནས་བཀའ་མ་ཡིན་ནོ། །ཞེས་གླེང་ལ། ཁ་གཅིག་ནི་དེ་ལྟ་བུའི་རྒྱུ་་་་
མཚན་གང་ཡང་མེད་བཞིན་དུ་རང་གཞན་ལ་བརྟེན་པའི་སྡང་སྨྲས་སུ་བྱེད་པ་
• 310 •



དག་ཀྱང་བྱུང་ངོ་། །དུས་ཕྱིས་ནི་དཔལ་ཕྱོགས་ཐམས་ཅད་ལས་རྣམ་པར་རྒྱལ་
བའི་ལྷའི་ཞལ་སྔ་ནས་བྱ་མི་ཕམ་ཆོས་ཀྱི་བླ་མ་ལ་སོགས་པ་རྣམས་ཀྱིས་ནི། གཡུ་
ཐོག་པ་ཉིད་ཀྱི་དངོས་སུ་བྱིན་གྱིས་བརླབས་པའི་མཁས་པ་དག་གི་གསུང་ཡིན་
པ་ལྟར་མཛད་ནས་གཡུ་ཐོག་མགོན་པོ་ཁོ་ནས་བརྩམས་པར་བཞེད་ལ། དེའང་
གླེང་གཞི་གླེང་སློང་ལ་སོགས་པའི་ཚིག་དོན་རྣམས་ལ་དགོངས་གཞི་དགོས་པ་་
དངོས་ལ་གནོད་བྱེད་དང་བཅས་པའི་སྒོ་ནས་འཆད་ཅིང་ཕྱི་ནང་གི་དག་སྦྱོར་
དང་བཅས་པའི་ཤེས་བྱེད་དུ་མ་ཞིག་མཛད་པར་སྣང་ལ། དེ་དག་ཀྱང་གཡུ་ཐོག་
སྙིང་ཐིག་གི་ལོ་རྒྱུས་ངེས་ཤེས་འདྲེན་བྱེད་ཅེས་པ་ལས། རྣམ་པ་གཉིས་སུ་་་་་
དངོས་གྲུབ་རྣམ་གཉིས་ལུས་ཐོག་འདིར་ཐོབ། ཡི་དམ་རྣམས་ཀྱི་ལུང་བསྟན་་་་་
རྗེས་སུ་གནང་བ་བྱིན་པ་ལ་བརྟེན་ནས་གསང་སྔགས་བླ་མེད་ཀྱི་རྒྱུད་དང་བྱིན་
རླབས་ཁྱད་པར་ཅུང་ཟད་མེད་པའི་གསོ་དཔྱད་ཀྱི་བསྟན་བཅོས་དཔལ་ལྡན་་་
རྒྱུད་བཞི་བརྩམས་ཚར་བའི་རྗེས་སུ་ཞེས་བྱ་བ་ལ་སོགས་པའི་དོན་ལ་བརྟེན་་་
པར་སྣང་ངོ༌། །ཡང་ཁ་ཅིག་ནི། གྲ་པ་མངོན་ཤེས། དབུས་པ་དར་གྲགས། སྟོན་་་
ཆེན་དཀོན་སྐྱབས་གསུམ་བགྲོས་ནས་གྱེ་རེ་ཚར་པ་སྣར་བྱས་པར་འདོད་ལ། ཁ་
ཅིག་ནི། སྟོན་ཆེན་དཀོན་སྐྱབས་དང་། གཡུ་ཐོག་པ་མཉམ་དུ་མཛད་པར་སྨྲ་་་
ཞིང་། ཁ་གཅིག་ནི། བི་རོ་ཙ་ན་ཉིད་ཀྱིས་མཛད་དོ་ཞེས་ཟེར་རོ། །དེ་བཞིན་དུ་་
དཔལ་འཇིགས་མེད་གྲགས་པས་རྩ་ཆུའི་སྒོ་ནས་ནད་ངོས་འཛིན་པ་ནི། རྒྱ་གར་
མཁས་པའི་ལུགས་ལ་བཤད་པ་མེད། བོད་ཀྱི་སྨན་པ་བྱང་ཆུབ་སེམས་དཔས་་་
མཛད། ཅེས་དང་། སྟག་ཚང་ལོ་ཙཱ་བས། བོད་སྨན་མཁས་པས་བྱས་པའི་རྒྱུད་་་
• 311 •



བཞི་བསླབས། ཞེས་སོགས་དང་། པན་ཆེན་ཤཱཀྱ་མཆོག་ལྡན་དང་། རྫ་དགོན་རྒྱུ་
བོ་ལ་སོགས་པས་ཀྱང་དེ་ལྟར་སྨྲ་བར་བྱེད་དོ། །ཁོ་བོས་བུ་སྟོན་ཐམས་ཅད་་་་་
མཁྱེན་པའི་གསུང་བཞིན་དུ་ཁ་མཚོན་གཅོད་པར་མི་ནུས་ཏེ། སངས་རྒྱས་ཀྱི་་
བཀའ་མིན་པ་ལ་ཡིན་བྱས་པ་དང་ཡིན་པ་ལ་མིན་བྱས་པའི་སྡིག་པ་མཉམ་པར་
གསུངས་པས་སོ། །གང་ལས་ཞེ་ན། མདོ་སྡེ་རྒྱན་ལས། ཡིད་ཀྱི་ཉེས་པ་རང་་་་་་
བཞིན་འདུག་པ་སྟེ། །མི་རིགས་པ་ཡི་གཟུགས་ལའང་མི་རིགས་ན། །ཐེ་ཚོམ་ཟ་་་
བའི་ཆོས་ལ་སྨོས་ཅི་དགོས། །དེ་ཕྱིར་བཏང་སྙོམས་བཞག་ལ་ཉེས་པ་མེད། །ཅེས་
དང་། ཆོས་ཀྱི་མཚན་ཉིད་གང་ལ་ཡོད་མེད་དག །མི་ཤེས་མཐོང་བ་མེད་པར་
རྒྱུ་བཞི་ཡིས། །རྣམ་དབྱེ་སྨྲ་བའི་ཁ་ནི་བདུད་ཀྱི་ཕྱེ། །ཆོས་ལ་ཉེས་སྨོད་ཐུབ་པའི་
གཞུང་ལས་བཀག །ཅེས་གསུང་པ་ལ་སོགས་པའི་དོན་གྱིས་སོ། །འོན་ཏེ་དེ་ལྟ་་་
བུའི་བཀའ་ཡིན་མིན་ལ་དཔྱོད་པའི་ངལ་བ་བརྒྱ་ཕྲག་མང་པོས་ཅི་ཞིག་བྱ་སྟེ།
དུ་བ་ལས་ནི་མེར་ཤེས་དང་། །ཆུ་སྐྱར་ལས་ནི་ཆུ་དཔོག་པ། །ཞེས་པའི་འབྲས་་་
བུའི་གཏན་ཚིགས་ཉིད་ཀྱིས་རྟོགས་ནུས་པ་མ་ཡིན་ནམ། རྣམ་པ་གཉིས་སུ་ན།
རྒྱུད་བླ་མར། གང་ཞིག་རྒྱལ་བའི་བསྟན་པ་འབའ་ཞིག་གིས། །དབང་བྱས་རྣམ་
གཡེང་མེད་ཡིད་ཅན་གྱིས་བཤད། །ཐར་པ་ཐོབ་པའི་ལམ་དང་རྗེས་མཐུན་པ། །
དེ་ཡང་དྲང་སྲོང་གསུང་བཞིན་སྤྱི་བོས་བླང་། །ཞེས་པ་དང་། ཡུམ་བསྡུས་པ་ལས།
རྒྱལ་བའི་ཉན་ཐོས་པ་དག་ཇི་སྙེད་ཆོས་སྟོན་དང་། །འཆད་དང་རིག་པ་དག་་་
དང་ལྡན་པར་བརྗོད་པ་དང་། །མཆོག་འཕགས་བདེ་བ་བྱེད་དང་དེ་ཡི་འབྲས་
ཐོབ་པ། །དེ་དག་ཀུན་ཀྱང་དེ་བཞིན་གཤེགས་པའི་སྐྱེས་བུའི་མཐུ། །ཞེས་གསུང་
• 312 •



པ་ལྟར་རྒྱལ་བའི་གསུང་ཁོ་ན་ལས་གཞན་དུ་མི་བསམ་མོ། །གཞན་ཡང་གངས་
རིའི་ལྗོངས་འདིར་ཡུལ་དུས་གནས་སྐབས་གང་ཟག་དང་བཅས་པའི་ཐད་དུ་་
འདི་བས་ཕན་ཐོགས་ཤིང་མཁོ་བའི་གཞན་རང་སྐྱ་ཐུབ་པའི་གཉིས་པ་གཞན་་
དག་ཡོད་པ་མ་ཡིན་མོད། དེའི་ཕྱིར་ན། ཚིག་གི་རྩོད་པ་ཙམ་ལ་བརྟེན་ནས་དོན་
གྱི་འབྲས་བུ་སྟོར་ན་མི་རུང་བས་དོན་བཟང་པོ་ཉིད་ལ་བསམས་ཏེ་གཅེས་སྤྲས་
སུ་བྱ་དགོས་པ་ཡིན་ནོ། །དེ་ལྟར་ཡང་དཔལ་དུས་ཀྱི་འཁོར་ལོའི་འགྲེལ་པ་ལས།
ཡུལ་གྱི་སྐད་དང་ཟུར་ཆག་སྒྲ་ལས་ཀྱང་། །རྣལ་འབྱོར་ལྡན་པས་དོན་ནི་འཛིན་
བྱེད་དེ། །ཆུ་ལ་འོ་མ་ངེས་པར་ཞུགས་པ་དེ། །ངང་པས་ཕྱེ་ནས་འཐུང་བར་བྱེད་
པ་བཞིན། །ཞེས་གསུང་པ་ལྟ་བུར་འདིར་ཡང་བསམ་པར་བྱ་དགོས་པ་ཉིད་དོ། །
དེས་ན་རྒྱུད་བཞིའི་འཕྲིན་ལས་ཀྱི་སྒོ་འབྱེད་པ་པོ་ནི་གཡུ་ཐོག་མགོན་པོ་ཉིད་་་་
ཡིན་པས། དེ་ཙམ་ནས་དར་རྒྱས་སུ་ཇི་ལྟར་གྱུར་པའི་ཚུལ་བརྗོད་པར་བྱའོ། །
དེའང་གཡུ་ཐོག་མགོན་པོ་ཞེས་བྱ་བ་དེ། མྱང་སྟོད་འདྲེ་དང་ཁྱུང་གིས་འཛིན་་་་
ཞེས་པའི་འདྲེའི་རིགས་ལས་བྱུང་བའི་བཙད་པོ་འདྲེ་ཆེན་པོ་རྒྱལ་བའི་བློ་གྲོས་
དང་ཤེས་རབ་འབར་ལ་སོགས་པའི་དགེ་བའི་བཤེས་གཉེན་བརྒྱུད་མར་བྱུང་བ་
སྟེ་ལུགས་གཉིས་ཀ་ལ་དབང་འབྱོར་བ་དེ་ལས་བར་སྐབས་སུ་རྒྱ་གར་རྡོ་རྗེ་ཞེས་
བྱ་བ། རྒྱ་བོད་ཀྱི་མཁས་གྲུབ་དུ་མ་བསྟེན་པས་རིག་པའི་གནས་སྤྱི་དང་། བྱེ་་་
བྲག་ཏུ་གསོ་བ་རིག་པ་ལ་མཁས་པར་གྱུར་ཏེ་ནམ་ཞིག་ན་རྒྱ་རགས་ཀ་བ་ཕྲང་
ན་གནས་པའི་གཞི་བདག་གི་སྨན་པ་མཛད་པས། བྱ་དགའ་ལ་བུད་མེད་གཡུ་་
རྒྱུན་ཤིན་ཏུ་འཆོར་བའི་རོ་དང་སྤྲད་དེ། དེའི་གཡུ་རྣམས་ཁང་ཐོག་ཏུ་སྐམས་པ་
• 313 •



ལས་གཡུ་ཐོག་པ་ཞེས་གྲགས་ལ། དེས་དྲང་སྲོང་དྲུག་ཅུ་བསྒྲུབས་པས་དྲུག་་་་
དངོས་སུ་བྱོན་ནས་ཁྱོད་ཁོ་ན་བྱིན་གྱིས་རློབ་བམ་རྒྱུད་པ་བྱིན་གྱིས་རློབ་ཟེར་བ་
ལ་བརྒྱུད་པའང་བྱིན་གྱིས་རློབ་པར་ཞུས་པའི་སྲས་ལ་བརྗིད་པོ། གྲགས་སེང་།
ཁྱུང་པོ་དང་གསུམ་ལས། བགྲེས་པས་སྐྱིལ་ཁུད་དང་གཡུ་ཐོག་ངོ་བོ་བཟུང་།
འབྲིང་པོས་ལུང་དམར། གཞོན་པས་སྒོ་བཞི་རེ་ཐང་བཟུང་ནས་སོ་སོར་སྨན་་་
སྲིད་ལེགས་པར་བསྐྱངས། དེ་གསུམ་གྱི་བགྲེས་པ་ལ་སྲས་འབུམ་སེང་མཆེད་་་་
གཉིས་བྱུང་། གྲགས་སེང་ལ་སྲས་མ་བྱུང་། ཁྱུང་པོའི་སྲས་ཡོན་ཏན་མགོན་པོ་་
གཡུ་ཐོག་མགོན་པོ་ལ་སྲས་ལྔ་བྱུང་བའི་བར་པ་ཉི་མས་ལུང་དམར་དུ་བྱོན་པ་་
ལ་སྲས་ཚ་བསོད་སེང་། དགའ་དགའ། བཀྲ་ཤིས་མགོན། དགེ་བཤེས་མགོན་་་་་
རིན་རྣམས་རིམ་བཞིན་བྱུང་། གཡུ་ཐོག་འབུམ་སེང་ལ་སྲས་འཇམ་དཔལ་བྱུང་།
འདི་བྲང་ཏི་འཇམ་དཔལ་གྱི་སློབ་དཔོན་ཡིན། བསོད་སེང་ནི་གཡུ་ཐོག་མགོན་
པོ་ཉིད་ཀྱི་སྲས་ཡིན་ཡང་ཟེར། སྒོ་བཞི་རེ་ཐང་བཟུང་ནས་སྲས་མང་དུ་བྱུང་བ་
ལ་རེ་ཐང་ཤར་ནུབ་ཏུ་གྱེས། དེ་ནས་ཀྱང་གྱེས་ཏེ་ད་ལྟའི་བར་དུ་མང་རབ་ཡོད་
དོ། །དེ་རྣམས་ཀྱི་ནང་ནས་གཡུ་ཐོག་ཡོན་ཏན་མགོན་པོ་ནི་རྒྱལ་བ་ཐམས་ཅད་
ཀྱི་ཐུགས་རྗེ་གཅིག་ཏུ་བསྡུས་པའི་བདག་ཉིད་སྨན་པའི་རྒྱལ་པོ་ཉིད་ཀྱིས་་་་་་
གངས་ཅན་པ་རྣམས་ཀྱི་དབང་པོ་དང་བསམ་པ་དང་བག་ལ་ཉལ་དང་ཡུལ་་་
དུས་གནས་སྐབས་ཐམས་ཅད་དང་མཐུན་པའི་སྐྱེ་བ་བཞེས་ནས་ཆོས་ཀྱང་སྟོན་
པ་ཞིག་སྟེ། དགུང་ལོ་བརྒྱད་ནས་ཤེས་བྱ་རིག་པ་སྤྱི་དང་བྱེ་བྲག་ཐམས་ཅད་ལ་
འཁྲུལ་པ་དང་བྲལ་བའི་མཁྱེན་པ་རྒྱས་ཤིང་། མཁྱེན་བཞིན་དུ་བརྩེ་བ་ཆེན་པོས་
• 314 •



གཞན་གྱི་དོན་ལ་འཇུག་པ་དང་། དེ་ལྟ་ནའང་དངོས་དང་རྫུ་འཕྲུལ་གྱི་སྒོ་ནས་
འཛམ་བུའི་གླིང་གི་ཡུལ་མཐའ་དག་ཉུལ་ཏེ་ཡེ་ཤེས་ཀྱི་མཁའ་འགྲོ་མ་དཔལ་་་
ལྡན་འཕྲེང་བ་སོགས་བསྟེན་པར་འོས་པ་རྣམས་ལ་གསན་པ་བསྐྱེད་པ་དང་།
གང་དག་གདུག་པའི་སེམས་དང་ལྡན་པ་དྲག་པོའི་སྒོ་ནས་ཚར་གཅོད་པ་དང་
ལས་དང་སྐལ་བར་ལྡན་པ་རྣམས་རྗེས་སུ་འཛིན་པ་སོགས་རྫུ་འཕྲུལ་གྱི་བཀོད་
པ་མཐའ་ཡས་པ་སྟོན་པ་དང་། རྒྱུ་དེས་རྒྱ་དཀར་ནག་གི་རྒྱལ་པོ་རྣམས་ཀྱི་བླའི་
སྨན་པར་བཞུགས་ཏེ་མཁས་པ་དང་གྲུབ་པ་དང་བཟང་བ་ལ་སོགས་པའི་སྙན་
གྲགས་ཀྱིས་ས་འོག་ས་སྟེང་ས་བླར་བཅས་པ་ཐམས་ཅད་ཁྱབ་པར་མཛད་དེ་་་་
དགུང་ལོ་བདུན་ཅུ་རྩ་ལྔ་ལ་སྐུ་ལུས་མ་སྤངས་པར་ཆོས་ཀྱི་དབྱིངས་སུ་གཤེགས་
པ་ཞིག་གོ། །དེ་དག་ཅིས་ཤེས་ན། དེ་ཉིད་ཀྱི་ཤོག་དྲིལ་སྐོར་གསུམ་གྱི་མཇུག་ཏུ།
ཁོ་བོ་གཡུ་ཐོག་མགོན་པོ་ཡིས། །ལོ་བརྒྱད་ལོན་ནས་སྨན་དཔྱད་བསྐྱངས། །སྙིང་
ཁ་ཆོས་ཀྱི་འཁོར་ལོ་ནས། །གསོ་དཔྱད་རིན་ཆེན་གཏེར་ཕྱུངས་ཏེ། །ཕྱི་རབས་་་་
རྗེས་འཇུག་གསོ་བའི་ཕྱིར། །ཞེས་དང་། སྔོན་ཆད་བདག་གིས་གསོ་དཔྱད་རྒྱུད་་
ཐོས་པ། །ཀུ་ཏའི་ཞིང་དུ་ལྕང་ལོ་ནག་པོའི་རྒྱུད། །ཝ་ར་ཎ་སིར་ཡན་ལག་བརྒྱད་
པ་དང་། །ཞེས་སོགས་དང་། ཀ་ལའི་ཚལ་དུ་ལྷ་མོ་ཉིད་དང་མཇལ། །ཞུས་ལན་
སྐོར་གསུམ་གདམས་ངག་ཁ་འཐོར་དང༌། །རྨ་རྩིའི་གདམས་པ་འཆི་མེད་བཅད་
འབྱོར་ཐོས། །བི་ཏའི་གླིང་དུ་ལྷ་མོས་དངོས་གྲུབ་གནང་། །ཐང་ལ་སྐྱེས་ཀྱི་ཞིང་
ཁམས་གསུམ་པ་དང་། །ངོ་བོ་གསོ་དཔྱད་སྒྲོན་མ་སྐོར་གསུམ་གསུངས། །ཉི་ཤུ་་་
རྩ་གཉིས་དཀར་པོའི་ཡུལ་ནས་ཡོངས། །ཉི་ཤུ་གསུམ་ལ་བོད་ཡུལ་དབུས་སུ་་་
• 315 •



སླེབས། །ལྷ་མོས་རྒྱུད་བསྐུལ་སུམ་ཅུ་བཞི་ལ་ཕྱིན། །རྒྱལ་པོའི་ཆད་པ་དུག་སྦྲུལ་་
གླང་ཆེན་དང་། །སྟག་གཟིག་དོམ་དྲེད་མེ་ཆུ་ཆོམ་རྐུན་ལས། །སྐད་གཅིག་མ་ཉེས་
ལྷ་མོས་རྗེས་སུ་བཟུང་། །གསོ་དཔྱད་རྣམས་ཀྱི་དཔེ་དོན་སྤྱན་དྲངས་ནས། །
གདན་ས་ཆེན་པོ་ཤངས་ཀྱི་དཔལ་སྐྱེས་སླེབ། །བུ་དང་སློབ་མ་འདུ་བའི་སྨོན་་་་
ལམ་བཏབ། །ཅེས་དང་། །ཁོ་བོ་གཡུ་ཐོག་མགོན་པོ་ཞེས་བྱ་བས། །སུམ་ཅུ་བཞི་་
ལ་རྒྱ་གར་ཡུལ་དུ་ཕྱིན། །མཁས་གྲུབ་རྣམས་དང་མཇལ་ཞིང་གསུང་ཐོས་ནས། །
མཁའ་འགྲོའི་གཙོ་མོ་དཔལ་འཕྲེང་དངོས་དང་མཇལ། །ཡན་ལག་བརྒྱད་དང་
ལྕང་ལོ་ནག་པོའི་རྒྱུད། །བསིལ་ཟེར་གནད་དང་རྒྱུད་རིགས་དྲུག་ཅུ་ལྔ། །དེ་ལ་་
སོགས་ཏེ་ཟབ་གནད་གདམས་པ་རྣམས། །མ་ནོར་སོ་སོར་བདག་གིས་ཀུན་ཐོས་
ནས། །རང་བཞིན་མཁའ་འགྲོ་མཁའ་སྤྱོད་གནས་སུ་གཤེགས། །བར་ཆད་མི་་་་་
འབྱུང་གསོལ་བ་བཏབ་པ་ཡིས། །བུ་སློབ་སེམས་ཅན་འདྲེན་པའི་ལུང་བསྟན་་་་
གསུངས། །ལུས་སེམས་དུངས་པས་ལྷ་མོའི་གསུང་བགྲོས་རྣམས། །དད་དང་གུས་
པས་ཡི་གེའི་རིས་སུ་བྲིས། །ཕྱི་རབས་སྐྱེ་བོ་གསོ་སྨན་ཆ་ལག་ཏུ། །ཨེན་ཙ་་་་་་
གཅིག་རྒྱ་གར་ཡུལ་དུ་བཞག །བཀའ་རྒྱ་བཏབ་པ་ལུང་བསྟན་གཅིག་གིས་རྙེད། །
དེ་ནས་དྲང་སྲོང་ཙ་ར་ཀ་ལ་སོགས། །ཀུན་དང་མཇལ་ནས་གདམས་པ་སྣ་་་་་
ཚོགས་ཐོས། །བླ་མ་བསྟེན་དང་གསོ་དཔྱད་བསྐྱངས་པ་ཡིས། །མི་ལོ་མང་དུ་་་་
འཇིག་རྟེན་ཁམས་འདིར་བསྡད། །ཀུན་གྱི་རྩོད་མེད་གཡུ་ཐོག་མགོན་པོར་གྲགས། །
བུ་སློབ་དོན་དུ་ཤོག་དྲིལ་སྐོར་གསུམ་བཀོད། །ད་ནི་ཞིང་གཞན་འཕོ་ཡང་འགྱོད་
པ་མེད། །ཅེས་དང་། གངས་ཅན་ཁྲོད་ཀྱི་གཡུ་ཐོག་མགོན། །འཇམ་དཔལ་དཔའ་
• 316 •



བོས་རྗེས་བཟུང་བས། །ནང་དང་གཏན་ཚིགས་སྒྲ་རིག་པ། །བཟོ་དང་གསོ་བ་་་
རིག་པ་ཡིན། །ཚིག་དོན་ཀུན་ལ་མཁས་པར་གྱུར། །རྒྱ་གར་འཕགས་ཡུལ་ལན་་་་
དྲུག་ཕྱིན། །མ་ཧཱ་རཱ་ཛའི་མཆོད་གནས་བྱས། །མུ་སྟེགས་སྟོན་པ་གྲགས་པ་ཅན། །
སློབ་དཔོན་ལྔ་བརྒྱའི་རིག་པ་བཅོམ། །རྒྱལ་བའི་བསྟན་ལ་བྱ་བ་བྱས། །རྡོ་རྗེ་་་་
གདན་དུ་སླེབས་པའི་ཚེ། །པཎ་ཆེན་མང་པོའི་ཚོགས་དཔོན་བགྱིས། །མཁས་པ་
ཚོགས་པའི་གཙུག་རྒྱན་ཡིན། །རང་འདོད་མི་ཤེས་དྲང་གཏམ་ལགས། །ཞེས་་་་་
དང་། གནས་ལྔ་ཀུན་ལ་མ་རྨོངས་མཁས་གྱུར་ཀྱང་། །ང་རྒྱལ་དང་བྲལ་གསོ་་་
རིག་གཙོར་འདོན་པ། །བྱམས་དང་སྙིང་རྗེ་ཆེ་བའི་ལག་རྗེས་ཡིན། །ང་ཡི་བུ་་་་
རྣམས་མཐོ་འདོད་གྲགས་འདོད་སྤོངས། །སྙིང་རྗེ་ཆེ་ན་གང་བྱས་ཆོས་སུ་འགྲོ། །
སྙིང་རྗེའི་ངོ་བོ་གདོད་ནས་སྟོང་པ་ཉིད། །ཟུང་འཇུག་སྒྱུ་མ་ལྟ་བུའི་ཏིང་འཛིན་
གྱིས། །ངང་ནས་ཐོགས་མེད་ཕ་མ་སེམས་ཅན་ལ། །དྲིན་ལན་ཕྱི་དལ་མི་བཞག་་
ཕྲལ་ལ་འཇོལ། །དགེ་བ་ཅི་བྱས་དམིགས་མེད་ཆོས་དབྱིངས་བསྔོ། །ང་ནི་མཁའ་
སྤྱོད་དག་པའི་ཞིང་དུ་འགྲོ། །ཞེས་པ་དང་། ཀ་ཡེ་གསོན་དང་འདིར་ཚོགས་ཀུན།།
ལེགས་པར་གསོན་དང་འཇིག་རྟེན་མི། །ལྷག་པར་འདིར་ཚོགས་ལྷ་མི་རྣམས། །
ཁྱེད་སྔོན་ཆད་མ་ཉན་དགུ་ཉན་ཡང་། །འཁྲུལ་ཚིག་ཅལ་ཅོལ་ལུང་མ་བསྟན། །
དེ་རིང་ཉན་པ་དོན་ཆེན་ཡིན། །སྔོན་ཆད་མ་བལྟས་དགུ་བལྟས་ཀྱང་། །འཁྲུལ་་་
སྣང་རྫུན་གྱི་རི་མོ་ཡིན། །དེ་རིང་ལྟོས་དང་སྒྲིབ་གཉིས་འདག །མི་ང་ངོ་ཁྱོད་་་་་
ཀྱིས་ཤེས་མ་ཤེས། །ང་ངོ་ཁྱོད་ཀྱི་མ་ཤེས་ན། །ང་བདེ་གཤེགས་ཀུན་གྱི་ཕོ་ཉ་ཡིན། །
ལུས་ཅན་ཀུན་གྱི་སྐྱབས་མགོན་ཡིན། །བརྟན་གཡོ་ཤེས་བྱས་གར་ཁྱབ་ཏུ། །ང་ཡི་
• 317 •



ལུས་ངག་ཡིད་ཀྱིས་ཁྱབ། །སྒྱུ་ལུས་གཟུགས་ཀྱི་ཕུང་པོ་འདི། ཡི་དམ་ལྷ་ཚོགས་ངོ་
བོར་གྲུབ། །སྙིང་རྗེ་རྡོས་བཅས་རང་སར་དག འཇའ་ཚོན་ལྟ་བུར་ངོས་བཟུང་་
མེད། ཆུ་ཟླའི་གར་བཞིན་ཅིར་ཡང་འཆར། །ངག་གྲགས་སྟོང་བྲག་ཆའི་གླུ་་་་
དབྱངས་ལས། །བརྒྱད་ཁྲི་བཞི་སྟོང་ཆོས་སྒྲ་སྒྲོགས། །གང་ལ་གང་འདུལ་ཆོས་་་་
ཆར་འབེབས།། སེམས་ཅན་སྨིན་གྲོལ་ལམ་ལ་འགོད། །སེམས་གསལ་སྟོང་སྤྲོས་་
བྲལ་གཉུག་མའི་ངང་། །བདེ་ཆེན་ཁྱབ་གདལ་རྒྱུན་ཆད་མེད། །སྟོང་ཉིད་སྙིང་རྗེ་
དབྱེར་མེད་པས། །སྤྲོས་མཚན་རང་སར་ཐིམ་ནས་གདའ། །ང་སྐད་ཅིག་གཅིག་
གིས་བྱེ་བྲག་ཕྱེད། །སྐད་ཅིག་གཅིག་གིས་རྫོགས་སངས་རྒྱས། །ཞིང་ཁམས་བརྒྱ་
རུ་དུས་གཅིག་བགྲོད། །སངས་རྒྱས་བརྒྱ་དང་དུས་གཅིག་མཇལ། །སྤྲུལ་པ་བརྒྱ་
ཡང་དུས་གཅིག་འགྱེད། །སེམས་ཅན་བརྒྱ་ནི་དུས་གཅིག་འདྲེན། །ཟད་པར་་་་་
ཟིལ་གནོན་ཐམས་ཅད་འགྲུབ། །ཐེ་ཚོམ་མེད་པར་མོས་གུས་གྱིས། །སོམ་ཉི་མེད་
པར་གསོལ་བ་ཐོབ། །རང་སྣང་མ་དག་རབ་རིབ་ཀྱིས། །དེ་དག་ཐམས་ཅད་མ་་་
མཐོང་ཡང་། །ཀུན་གྱི་མཐུན་སྣང་གྲུབ་པ་ལ། །ནང་དུག་གསུམ་རྣམ་རྟོག་སེམས་
ཀྱི་ནད། །ཕྱི་རླུང་མཁྲིས་བད་ཀན་ལུས་ཀྱི་ནད། །ཐབས་མཁས་ཐུགས་རྗེའི་སྨན་
གྱིས་སེལ། །སྨན་པ་ཟེར་ན་ང་ལ་གྱིས། །ཆོས་བཀའ་འགྱུར་བསྟན་འགྱུར་བློ་ནས་
འཆད། །མུ་སྟེགས་རྒོལ་ངན་རིགས་པས་བཅོམ། །སངས་རྒྱས་བསྟན་པའི་རྒྱལ་་
མཚན་བཙུགས། །མཁས་པ་ཟེར་ན་ང་ལ་གྱིས། །ལྷོ་དཔལ་གྱི་རི་ལ་ཕྱིན་པའི་ཚེ། །
མི་རྒོད་ཇག་པས་བར་དུ་བཅད། །ལྟ་སྟངས་གཅིག་གིས་ཐམས་ཅད་རེངས། །
གྲུབ་ཐོབ་ཟེར་ན་ང་ལ་གྱིས། །ནུབ་ཕྱོགས་ཨོ་རྒྱན་ཡུལ་ཕྱིན་ཚེ། །ཤ་ཟ་མཁའ་་་
• 318 •



འགྲོས་གནམ་ལྕགས་ཕབ། །སྡིགས་མཛུབ་གཏད་པས་མཁའ་འགྲོ་འགྱེལ། །གྲུབ་
ཐོབ་ཟེར་ན་ང་ལ་གྱིས། །སིང་གའི་གླིང་དུ་ཕྱིན་པའི་ཚེ། །གྲུ་གཟིངས་ཆུ་བོའི་་་
དབུས་སུ་ཞིག །བྱ་བཞིན་འཕུར་ནས་གྲོགས་ཀྱང་བསྒྲལ། །གྲུབ་ཐོབ་ཟེར་ན་ང་
ལ་གྱིས། །ཀ་ལའི་ཚལ་དུ་དུག་སྦྲུལ་གྱིས། །ཁ་རླངས་བསྐལ་པའི་མུན་ལྟར་་་་་
གཏིབས། །སྙིང་རྗེ་བསྒོམས་པས་མྱུར་དུ་ཞི། །གྲུབ་ཐོབ་ཟེར་ན་ང་ལ་གྱིས། །སྟག་
གཟིག་ཡུལ་དུ་ཕྱིན་པའི་ཚེ། །སོག་པོའི་དམག་དང་ཕྲད་པའི་དུས། །བྲག་རི་ཕར་
ཏལ་ཚུར་ཏལ་ཕུག །གྲུབ་ཐོབ་ཟེར་ན་ང་ལ་གྱིས། །བལ་ཡུལ་འཕགས་པ་ཤིང་་
ཀུན་ཏུ། །བོན་དང་རྫུ་འཕྲུལ་འགྲན་པའི་ཚེ། །ཉིན་ཕྱེད་བར་དུ་ནམ་མཁར་་་་་
བསྡད། །གྲུབ་ཐོབ་ཟེར་བ་ང་ལ་གྱིས། །རྡོ་རྗེ་གདན་ནས་གངས་ཅན་བར། །ཉིན་
ལམ་གཅིག་ལ་སྤྱད་དེ་འོངས། །གནས་དེའི་མེ་ཏོག་སྐྱེས་སུ་ཁྱེར། །གྲུབ་ཐོབ་ཟེར་
ན་ང་ལ་གྱིས། །གཙང་གི་འཚོང་འདུས་མགུར་མོ་རུ། །རྟ་བདུན་རྒྱལ་པོ་བཙོན་
དུ་བཟུང་། །སྨན་རྒྱལ་གསེར་མདོག་ཆར་དུ་ཕབ། །གྲུབ་ཐོབ་ཟེར་བ་ང་ལ་གྱིས། །
ལར་དེ་འདྲ་བརྗོད་པས་ཟད་མཐའ་མེད། །སེམས་ལ་རང་དབང་ཐོབ་པའི་མི། །
ས་ཆུ་མེ་རླུང་ལྷ་འདྲེ་སོགས། །བརྟན་གཡོའི་དགྲ་ཡིས་རྫི་མི་ནུས། །ང་མཁའ་ལ་
འཕུར་ན་བྱ་ལྟར་འགྲོ། །ཆུ་ལ་འགྲོ་ན་ཉ་ལྟར་འཛུལ། །རི་བོ་འབིགས་ན་གནམ་
ལྕགས་ཐོག །མེ་དཔུངས་དབུས་ན་མེ་ལྷ་ཡིན། །དུས་སྙིགས་མའི་སེམས་ཅན་་་་་
བསོད་ནམས་ཆུང་། ང་མཐོང་ང་མིང་ཐོས་པ་ཉུང་། །མཐོང་ཐོས་དྲན་རེག་དད་
པ་ལ། །བྱང་ཆུབ་བླ་མེད་མྱུ་གུ་བསྐྲུན། །བསྐལ་པར་བསགས་པའི་སྡིག་པ་སྦྱོང་། །
ཚེ་འདིའི་མི་མཐུན་བར་ཆད་ཟློག །རང་ཚེངས་གཞན་ཚེངས་གཉིས་ཀ་ཚེངས། །
• 319 •



དེ་ཡི་རྗེས་སུ་སློབ་ཚད་ཚེངས། །ང་ལ་ལོག་ལྟའི་སེམས་ཅན་ཡང་། །གནོད་བྱས་
བདེ་བར་འབྲེལ་བའི་ཕྱིར། །བདེ་ནས་བདེ་བར་འདྲེན་པར་འགྱུར། །འདི་ལ་ཐེ་
ཚོམ་ཡོད་རེ་ཀན། །ལར་ང་ལ་གློ་སྙིང་གཏད་ནུས་ན། །གསོལ་བ་ཕུར་ཚུགས་་་་་
འདེབས་ནུས་ན། །ཐེ་ཚོམ་ཡིད་གཉིས་སྤང་ནུས་ན། །རྩེ་གཅིག་སྐྱབས་གནས་རེ་
བ་ན། །དེ་མ་ཐག་ཏུ་སྒྲིབ་གཉིས་སྲབས། །དངོས་ཉམས་རྨི་ལམ་ང་དང་ཕྲད། །
གནས་སྐབས་མཐར་ཐུག་ལམ་མཆོག་སྟོན། ད་ལྟ་བཞུགས་དང་སླད་ཀྱིས་འབྱོན།།
བུ་དང་སློབ་མས་དེ་ལྟར་དགོངས། །རེ་ཞིག་ཞིང་འདིའི་གདུལ་བྱ་རྫོགས། །ད་ནི་
མཁའ་སྤྱོད་གནས་སུ་འགྲོ། །ཞེས་དང་། །བདག་འདྲ་གཡུ་ཐོག་མགོན་པོ་ཡིས། །
མི་ལོ་བདུན་ཅུ་རྩ་དྲུག་ཏུ། །རིན་ཆེན་གསོ་དཔྱད་སྲོག་བཞིན་བསྐྱངས། །དེ་ནི་
བུ་སློབ་དོན་ཆེད་དུ། །ཞེས་སོགས་དང་། གཞན་ཡང་གཡུ་ཐོག་སྙིང་ཐིག་གི་ལོ་
རྒྱུས་ངེས་ཤེས་འདྲེན་བྱེད་དང་གསུང་མགུར་བཀའ་རྒྱ་མ་རྣམ་ཐར་རྣམས་ལས་
ཞིབ་ཏུ་ཤེས་པར་བྱའོ། །དེས་སྐུ་ཚེའི་སྟོད་དུ་ཡན་ལག་བརྒྱད་པ་ཁོ་ནའི་འཕྲིན་
ལས་བསྐྱངས་ནས་རིམ་གྱིས་གངས་ཅན་གྱི་ལྗོངས་སུ་གྲགས་སོ་ཅོག་གི་སྨན་་་་་
དཔྱད་རྣམས་བསྡུ་བར་བཞེད་ནས་ཐོག་མ་ཉིད་དུ་ནད་བརྟག་པ་ལ་རྩ་དཔྱད་
རིག་པ་རང་གསལ་ཞེས་བྱ་བ་དང་སྡེ་ཚན་ལྔ་པ་བརྩམས། དེའི་རྗེས་སུ་ལག་་་་
ལེན་པོད་ཆུང་བྱ་བ་དང་རྒྱུད་ཆུང་བདུད་རྩི་སྙིང་པོ་ཁ་ཆེ་ཟླ་དགས་མཛད་པ་་
ལྟར་བཅོས་ནས་བརྩམས། དེའི་རྗེས་སུ་དེ་ལས་རྒྱས་པ་བདུད་རྩི་སྙིང་པོ་གསང་
བ་མན་ངག་གི་རྒྱུད་ཅེས་བྱ་བ་གླེང་གཞི་རྩ་རྒྱུད་ཆ་འདྲ་ཡོད་པའི་ལེའུ་སུམ་ཅུ་
རྩ་གསུམ་པ་ཞིག་གདུལ་བྱ་རྣམས་མོས་པ་བསྐྱེད་པའི་སླད་དུ་སངས་རྒྱས་ཀྱི་་་
• 320 •



བཀའ་ཡིན་པ་ལྟར་བཅོས་ནས་བརྩམས། དེ་རྣམས་ཀྱི་མན་ངག་ལག་ཏུ་བླངས་
བདེ་བ་ལ་ཤོག་དྲིལ་སྐོར་གསུམ་དང་། དེའི་ཞལ་གདམས་གསེར་གྱི་ལྡེ་མིག་སྐོར་
དྲུག་བརྩམས། དེའི་རྗེས་སུ་རྒྱུད་བཞི་ལ་བུའི་དོན་དུ་གསེར་མཆན་དང་སློབ་་་
མའི་དོན་དུ་ཟངས་མཆན་ཞེས་པའི་མང་ཉུང་གཉིས་བཀོད་དོ། །རྒྱུད་བཞིའི་ས་
འཆད་ཐབས་སུ་ཆ་ལག་བཅོ་བརྒྱད་མཛད་ཅེས་ཡོངས་སུ་གྲགས་པར་སྣང་ཡང་།
ཁོག་དབུབ་ཁྱུང་ཆེན་ལྡིང་བ་དང་སྟོང་ཐུན་མཛེས་པའི་འཇའ་རིས་གཉིས་ནི་་
གོང་དུ་སྨོས་པ་ལྟར་ཆོས་ཉམས་མེད་པའི་རྙིང་མ་བའི་བོན་པོའི་སྨན་པ་ཞིག་་་
གིས་བརྩམས་པར་སྣང་ལ། ཊཱིཀྐ ་མུན་སེལ་སྒྲོན་མེ་དང་། གེགས་སེལ་རྩོད་་་་
བཟློག་འཁོར་ལོ་གཉིས་སྟོད་སྟོན་དཀོན་མཆོག་སྐྱབས་ཀྱིས་བྱས་ཟེར་བ་ཁ་ཅིག་
སྣང་ཡང་དེ་ལྟར་ཡིན་པའི་སྐབས་མེད་ཅིང་། མིང་དོན་བརྡ་སྤྲོད་ཀྱང་བི་རོ་ཙ་
ནས་མཛད་ཟེར་བ་ནི་མི་མཚམས་པའི་ལས་བསགས་པ་སྟེ། དེས་ན་དེ་གསུམ་་
དང་འབུམ་ཆུང་གསལ་སྒྲོན། སྟག་མོའི་རྔམ་སྟབས་རྣམས་རྫ་ཡེ་ཤེས་གཟུངས་་
དང༌། ཤག་རི་ཉི་མ་དཔལ་དང༌། འབལ་སྨན་ཉི་མ་དཔལ་དང་། སུམ་སྟོན་ཡེ་་་
ཤེས་གཟུངས་རྣམས་ཀྱིས་ཅི་རིགས་པར་བྱས་པ་ཡིན་ལ། གཡུ་ཐོག་པ་ཉིད་ཀྱིས་
མཛད་ངེས་པ་ནི། སྐོར་ཚོམས་བཅུ་གཅིག །རིན་ཆེན་གཏེར་སྤུངས། དམར་་་་
ཁྲིད་ཡིག་ཆུང་། གབ་པ་བཅོ་བརྒྱད། མེད་ཐབས་མེད་པ་རྣམ་གསུམ། ཁ་འཐོར་
རིན་ཆེན་སྤུངས་པ། ཁྱད་པར་ཟབ་པ་རྣམ་གསུམ། ངོ་མཚར་བཞི་སྤྲུགས།
བདུད་རྩི་སྙིང་པོ། མུ་ཏིག་ཕྲེང་བ་རྣམས་ཡིན་ནོ། །གཞན་ཡང་སྔོ་འབུམ་ཆེན་མོ།
མན་ངག་གི་སྙིང་པོ་དྲིལ་བ་ལ་འབུམ་ཁུ་ཚུར། ཐོར་བུ་མེ་ལེན། དེབ་ཆིངས་་་་་
• 321 •



རྒྱོགས་སོགས་ཀྱི་དཔེའུ་རིས། བྱང་ཁོག་གི་རྩ་པྲ། ཆུ་པྲའི་འཁོར་ལོ་ཆེ་ཆུང་།
གསོ་རིག་གི་བསྐྱེད་རྫོགས་ཟུར་དུ་སྟོན་པ་ལ་ཐུན་མོང་མ་ཡིན་པའི་ཟབ་གནད་
སྨན་བླ་གསང་སྒྲུབ་ཀྱི་ཆོས་སྐོར་ཚང་བ་སོགས་མཛད་དེ། བོད་མུན་པའི་གླིང་དུ་
སྤྲིན་བྲལ་གྱི་ཉི་མ་ཤར་བ་བཞིན་ནོ། །དེའི་སྐུ་ཚེའི་སྟོད་སྨད་བར་གསུམ་དུ་་་་
གྲགས་པའི་སློབ་མ་ཀུན་བསྡོམས་ན་གནམ་གྱི་སྐར་མ་དང་སའི་དྲེག་པའི་དཔེ་
ལྟར་བྱུང་བ་ལས། ཡོངས་ལ་གྲགས་པ་ནི་ལྗང་སྨན་ལེབ་སེ། འབལ་སྨན་ཉི་མ་་་
དཔལ། རྫ་ཡེ་ཤེས་གཟུངས། སྟོན་པ་ཨ་ཚེས། ཤག་རམ་པ་ཉི་མ་དཔལ། གཡུ་་་
ཐོག་འབུམ་སེང་། གཡུ་ཐོག་བསོད་སེང་། སུམ་སྟོན་ཡེ་ཤེས་གཟུངས། དགེ་་་་
བཤེས་རོག་ཆུང་རྣམས་ཡིན་ལ། དེ་ལས་སུམ་སྟོན་ཡེ་ཤེས་གཟུངས་ནི། ཡུལ་རུ་
མཚམས་སྙེ་མོའི་མདར་སུམ་པའི་སྲས་སུ་འཁྲུངས་ཏེ་རིག་གནས་གཞན་རྣམས་
ལའང་སྦྱངས་པ་མཐར་ཕྱིན་པ་མཛད་ནས་གཟོད་གཡུ་ཐོག་པ་དང་མཇལ་ཏེ་་
ལོ་བཅུ་གཉིས་ཀྱི་བར་དུ་རིམ་གྲོ་པ་གསུམ་པ་བྱས་ནས་གསོ་དཔྱད་དར་རྒྱས་སུ་
མཛད་པ་ཞིག་སྣང་། །
ཐ་མར་ཉམས་སུ་བླངས་བའི་རིམ་པ་བཤད་པ།
གསུམ་པ་ཐ་མར་ཉམས་སུ་བླངས་བའི་རིམ་པ་བཤད་པ་ནི། སེམས་ཅན་
ཐམས་ཅད་བདེ་བ་བསྒྲུབ་པའི་ཕྱིར། །རྩོམ་པ་ཀུན་ལ་འཇུག་ཀྱང་ཆོས་མེད་ན། །
བདེ་ཉིད་སྡུག་བསྔལ་རྒྱུ་ཕྱིར་ཆོས་ལ་འབད། །ཅེས་འབྱུང་བའི་དོན་གྱིས།
སྤྱི་དོན་རྣམ་པ་གསུམ་སྟེ། མི་ཤེས་པ་ཤེས་པར་བྱེད་པ་ཐོས་བསམ་སྒོམ་
གསུམ་སྟེ་རང་དོན་ཕུན་སུམ་ཚོགས་དང་། ཤེས་ནས་གཞན་ལ་སྟོན་པ་་་་
• 322 •



འཆད་རྩོད་རྩོམ་གསུམ་སྟེ་གཞན་དོན་ཕུན་ཚོགས་དང་དུས་རྒྱུན་དུ་བྱང་ཆུབ་་་
ཀྱི་སྤྱོད་པ་ལ་བསླབ་ཅིང་ཉམས་སུ་བླངས་བའི་རིམ་པ་བཤད་པའོ། །དང་པོ་
ལ་གསུམ་སྟེ།
མ་ཐོས་པ་ཐོས་པར་བྱེད་པ། ཐོས་པ་དེ་བསམ་ཞིང་སྤྱོད་པ། དེ་ནན་གྱིས་
སྒོམ་པའི་ཚུལ་ལོ། །དང་པོ་ལ་བཞི་སྟེ། དང་པོར་ཐོས་པའི་སྒོ་བཙལ་བ།
བར་དུ་ཐོས་པའི་ལམ་བསྟན་པ། ཐ་མར་དེ་ལ་འཇུག་པའི་ཚུལ། དེ་དག་་
ཀུན་གྱི་ཕན་ཡོན་བསྟན་པའོ། །དང་པོ་ལ་ཡང་བཞི་སྟེ། ཐོས་པ་འཚོལ་བ་པོའི་
གང་ཟག །འཚོལ་དགོས་པའི་ཤེས་བྱེད། ཇི་ལྟར་འཚོལ་བའི་ཚུལ། སྒོ་དངོས་་
བཤད་པའོ། །
དང་པོ་ཐོས་པ་འཚོལ་བ་པོའི་གང་ཟག་ནི། མདོ་སྡེ་རྒྱན་ལས། ལ་ལ་་་་་་
དཀར་པོའི་ཆ་མཐུན་ཉེས་པ་མེད། །ལ་ལ་གཅིག་ཏུ་ཉེས་པར་སྤྱོད་རྗེས་འབྲང་།།
ལ་ལ་དཀར་པོའི་ཆོས་ཀུན་རྣམ་པར་བཅོམ། །དཀར་པོ་དམན་པ་ཡོད་པ་རྒྱུ་་་
དང་བྲལ། །ཞེས་གསུངས་པ་ལྟར། དཀར་པོ་ཆ་མཐུན་གྱི་དགེ་བ་མེད་པ། གཅིག་
ཏུ་ཉེས་པ་འབའ་ཞིག་ཏུ་སྤྱོད་པ། དཀར་པོའི་ཆོས་ཀྱི་ས་བོན་བཅོམ་པ། ས་བོན་
ཕྲ་མོ་ཡོད་ཀྱང་དགེ་བའི་བརླན་མི་བསྐྱེད་པ་སྟེ་རེ་ཞིག་རིགས་ཆད་པ་བཞིའམ།
འཁོར་བ་མཐའ་མེད་དུ་འདོད་པ་གཏན་དུ་རིགས་ཆད་པ་ལྟ་བུ་སྟེ། དེ་རྣམས་
ལས་ལྡོག་པ་ཞིག་ངེས་པར་དགོས་ལ། དེ་ལས་ལྡོག་ཀྱང་། ཉོན་མོངས་གོམས་་་་
དང་གྲོགས་ངན་དང་། །ཕོངས་དང་གཞན་གྱི་དབང་ཉིད་དེ། །མདོར་ན་རིགས་
ཀྱི་ཉེས་པ་ནི། །རྣམ་པ་བཞི་རུ་ཤེས་པར་བྱ། །ཞེས་པ་ལྟར། ཟས་ནོར་དང་སེམས་
• 323 •



ཅན་ལ་ཆགས་སྡང་ཟློག་ཐབས་མེད་པའི་ཉོན་མོངས་ལ་ཤིན་ཏུ་གོམས་པ་དང་།
བླ་མར་རྫུས་པ་དང་། གཉེན་ཉེ་འབྲེལ་སོགས་གྲོགས་ངན་པ་དང་འབྲེལ་བ་དང་།
ཟས་གོས་ཀྱི་ལྷག་པར་ཕོངས་པས་ཆོས་ལ་འཇུག་པའི་སྤོབས་པ་ཞུམ་པ་དང་། །
རྒྱལ་པོ་ལ་སོགས་པ་གཞན་གྱི་དབང་དུ་སོང་ནས་ཆོས་ལ་འཇུག་པའི་སྐབས་་་་
མེད་པ་སྟེ་རིགས་ཀྱི་སྐྱོན་བཞི་དང་བྲལ་བ་ཞིག་ངེས་པར་དགོས་སོ། །འོ་ན་དེ་་་
ལྟར་དགག་བྱ་བཀག་ནས་བསྒྲུབ་བྱ་ཇི་ལྟ་བུ་ཞིག་སྒྲུབ་ཅེ་ན། རང་བཞིན་དང་་
ནི་རྒྱས་པ་དང་། །དེ་ནི་རྟེན་དང་བརྟེན་པ་སྟེ། །ཡོད་མེད་ཉིད་དང་ཡོན་ཏན་ནི།།
སྒྲོལ་བའི་དོན་དུ་རིག་པར་བྱ། །ཞེས་འབྱུང་བ་ལྟར། སེམས་ཅན་ཐམས་ཅད་ལ་
ཡོད་པ་རང་བཞིན་གནས་རིགས་དང་། ཐེག་པ་ཆེན་པོར་སེམས་བསྐྱེད་ནས་་་
འབྱུང་བ་རྒྱས་འགྱུར་གྱི་རིགས་གཉིས། དེའི་སྔ་མ་ནི་རྟེན་ཡིན་ལ། ཕྱི་མ་ནི་དེ་
ལ་བརྟེན་པ་ཡིན་ཞིང་། རིགས་དེའི་ཡོན་ཏན་ལ་བརྟེན་ནས་འཁོར་བ་ལས་སྒྲོལ་
བར་བྱེད་པའི་དོན་ཅན་དག་ཡིན་ནོ། །དེ་ཡོད་པ་ཅིས་ཤེས་ཤེ་ན། །སྦྱོར་བའི་་་
སྔོན་དུ་སྙིང་རྗེ་དང་། །མོས་པ་དང་ནི་བཟོད་པ་དང་། །དགེ་བ་ཡང་དག་སྤྱོད་
པ་རྣམས། །རིགས་ཀྱི་རྟགས་སུ་ཤེས་པར་བྱ། །ཞེས་གསུངས་པས། ཆོས་ལ་མ་་་་
ཞུགས་པའི་སྔོན་ཉིད་ནས་སྙིང་རྗེ་དང་། དཀོན་མཆོག་ལ་མོས་པ་དང་། གཞན་
གྱིས་གནོད་པ་ལ་བཟོད་བསྲན་ཆེ་བ་དང་། དགེ་བ་བྱེད་པ་ལ་རང་བཞིན་གྱིས་
མོས་པ་རྣམས་རེ་རེ་ནས་སུ་ལ་ཡོད་པ་དེ་ཉིད་ལ་རིགས་ཡོད་པར་ཤེས་པར་བྱའོ།།
དེས་ན། རིགས་ཡོད་ཕྱིར་ན་ལུས་ཅན་ཀུན། །རྟག་ཏུ་སངས་རྒྱས་སྙིང་པོ་ཅན།
ཞེས་པའང་འདི་ལ་དགོངས་སོ། །དེ་ལྟ་བུའི་རིགས་ཡོད་པ་ཁོ་ནས་འགྲུབ་པའང་
• 324 •



མ་ཡིན་ཏེ། ཇི་ལྟར་ཞེ་ན་ཤེས་རབ་འབྱུང་གནས་ཀྱིས། དམྱལ་བ་ཡི་དྭགས་དུད་
འགྲོ་དང་། །ཀླ་ཀློ་ལྷ་དང་ཚེ་རིང་པོ། །ལོག་ལྟ་སངས་རྒྱས་ཀྱིས་གཏོང་བ། །
ལྐུགས་པ་འདི་དག་མི་ཁོམས་བརྒྱད། །ཅེས་པ་ལས་ལོག་པའི་དལ་བ་བརྒྱད་དང་།
མིར་གྱུར་ཡུལ་དབུས་སྐྱེས་པ་དང་། །དབང་པོ་ཚང་ཞིང་གནས་ལ་དད། །དེ་་་
བཞིན་ལས་མཐའ་མ་ལོག་པའོ། །ཞེས་པའི་རང་འབྱོར་ལྔ། སངས་རྒྱས་བྱོན་་་་
དང་ཆོས་གསུང་དང་། །བསྟན་པ་གནས་དང་དེ་རྗེས་འཇུག །གཞན་ཕྱིར་བརྩེ་
བས་ཕན་འདོགས་པའོ། །ཞེས་པའི་གཞན་འབྱོར་ལྔ་སྟེ་འབྱོར་བ་བཅུ་དྲིལ་བས་
དལ་འབྱོར་གྱི་ཆོས་བཅོ་བརྒྱད་དང་ལྡན་པ་ཞིག་ངེས་པར་དགོས་སོ།།
གཉིས་པ་ཐོས་པ་འཚོལ་དགོས་པའི་ཤེས་བྱེད་ནི། དལ་འབྱོར་གྱི་མི་ལུས་
ཉིད་ཐོབ་པས་ཆོག་མོད། ཐོས་པ་ཅིའི་ཕྱིར་འཚོལ་ཞེ་ན། ད་རེས་དལ་འབྱོར་གྱི་
མི་ལུས་ཐོབ་པ་འདི་ཡང་སྔར་ཐོས་པ་དང་ཚུལ་ཁྲིམས་ལ་སོགས་པ་དཀར་པོ་་་
དགེ་བ་སྤྱད་པའི་འབྲས་བུ་ཡིན་མོད། ལས་ཀྱི་ཤུགས་དེ་ཉིད་རྫོགས་ནས་དལ་་
འབྱོར་འདི་ཡང་ངེས་པར་འཇིག་པ་ཡིན་ཏེ། བཤེས་སྤྲིང་དུ། ཚེ་འདི་གནོད་་་་་
མང་རླུང་གིས་བཏབ་པ་ཡིས། །ཆུ་ཡི་ཆུ་བུར་བས་ཀྱང་མི་བརྟན་ན། །དབུགས་་
དབྱུང་དབུགས་རྔུབ་གཉིད་ཀྱིས་ལོག་པ་ལས། །སད་ཁོམ་གང་ལགས་དེ་ཡང་ངོ་
མཚར་གནས། །ཞེས་དང་། མི་རྟག་པའི་གཏམ་ལས། ལྟག་ཆུ་ཟད་པའི་རྫིང་་་་་
བཞིན་དུ། །སྣོན་མེད་འབྲིད་པ་དང་བཅས་པས། །ཀུན་ཀྱང་འཆི་བའི་ལམ་་་་་
ཞུགས་ན། །གློ་བུར་ཚེ་ལ་སུ་ཡིད་རྟོན། །ཞེས་དང་། མྱ་ངན་བསལ་བར། ས་འོག་
གམ་ནི་མཐོ་རིས་ན། །སྐྱེས་ནས་ལ་ལ་མ་ཤི་བ། །འགའ་ཞིག་ཁྱོད་ཀྱིས་མཐོང་་་་་
• 325 •



བའམ། ཐོས་སམ་འོན་ཏེ་ཐེ་ཚོམ་ཟ། །ཞེས་པ་ལྟར་ངེས་པར་འཆི་དགོས་ལ། ཤི་
ནས་ནི་འདིར་དགེ་བ་མ་བྱས་པའི་དོན་གྱིས་ངན་སོང་རྣམས་སུ་སྡུག་བསྔལ་་་
མྱོང་བར་འགྱུར་ཏེ། མི་ཁོམས་པ་བརྒྱད་ཀྱི་གཏམ་ལས། མི་ཁོམས་བརྒྱད་དུ་་་་
བསྙད་པའི་བགེགས་རྣམས་དང་། །ཡོངས་སུ་འབྲེལ་བའི་མི་ཉིད་ཐོབ་ན་ནི། །དེ་
དག་དགེ་བའི་ལས་ལ་ནུས་མེད་པ། །དེ་ཀུན་རྡོ་དུམ་ཉིད་དང་མཚུངས་པ་ཡིན། །
དེ་དག་རྣམས་དང་ལྡན་པའི་སྐྱེས་བུ་ནི། །གཞན་དབང་ཉིད་ཀྱིས་ལེགས་པའི་བྱ་
བ་ལ། །མི་ཁོམས་ཉིད་དུ་ངེས་པར་འགྲོ་བ་སྟེ། །དེ་ལྟས་དེ་དག་ཀྱང་ནི་མི་ཁོམ་སྟེ། །
ཞེས་དང་། རྒྱལ་པོ་ལ་གདམས་པར། རྒྱལ་པོ་དུས་ཀྱིས་གཉེར་ཏེ་འགྲོ་འགྱུར་ན།།
འཁོར་དང་ལོངས་སྤྱོད་གཉེན་ཤེས་རྗེས་མི་འབྲང༌། །སྐྱེས་བུ་དེ་ནི་གང་དང་་་་
གར་སྐྱེས་པར། །ལས་ནི་གྲིབ་མ་བཞིན་དུ་རྗེས་སུ་འབྲང༌། །ཞེས་སོགས་གསུངས་
པ་བཞིན། ད་ལྟའི་བདེ་སྐྱིད་འདི་རྣམས་རྗེས་སུ་མི་འབྲང་བར། བཟང་ངན་གྱི་
ལས་ཅི་བྱས་ཐམས་ཅད་རྗེས་སུ་འབྲང་ཞིང་། ངན་སོང་རྣམས་སུ་སྐྱེས་ན་ནི་ལྟ་
སྨོས་ཀྱང་ཅི་དགོས། ལྷ་ལ་འཆི་འཕོ་ལྟུང་བྱེད་དང་། ལྷ་མ་ཡིན་ལ་འཐབ་རྩོད་
དང༌། མི་ལའང་སྐྱེ་རྒས་ན་འཆི་སོགས་སྡུག་བསྔལ་འབའ་ཞིག་གི་རང་བཞིན་་
ཡིན་བས་འདི་ལས་ཐར་བར་བྱེད་པའི་ཐབས་ནི་དམ་པའི་ཆོས་ལས་གཞན་་་་
མེད་ཅིང་། དེའང་ཐོག་མར་ཐོས་པ་ལ་བརྟེན་དགོས་པ་དེས་ན། དལ་འབྱོར་་་
འདི་ཉིད་སྟོང་ཟད་དུ་གཏོང་བར་མི་རིགས་ཏེ། སློབ་སྤྲིང་དུ། གང་ཞིག་ཐོབ་་་
པར་སྐྱེ་བའི་རྒྱ་མཚོ་མཐར་ཕྱིན་ཞིང་། །བྱང་ཆུབ་མཆོག་གི་ས་བོན་དགེ་བའང་
འདེབས་འགྱུར་བ། །ཡིད་བཞིན་ནོར་བུ་བས་ཀྱང་ཡོན་ཏན་ལྷག་པ་ཡི། །མི་ཉིད་
• 326 •



དེ་ནི་སུ་ཞིག་འབྲས་བུ་མེད་པར་བྱེད། །ཅེས་དང་། སྤྱོད་འཇུག་ལས། དལ་འབྱོར་
འདི་ནི་ཤིན་ཏུ་རྙེད་པར་དཀའ། །སྐྱེས་བུས་དོན་གྲུབ་ཐོབ་པར་གྱུར་པ་ལ། །གལ་
ཏེ་འདི་ལ་ཕན་པ་མ་བསྒྲུབ་ན། །ཕྱིས་ནས་ཡང་དག་འབྱོར་བ་ག་ལ་འགྱུར། །
ཞེས་དང་། ཡུམ་ལས། མིར་གྱུར་པའང་དཀོན་ན་དལ་བ་ཕུན་སུམ་ཚོགས་པ་ལྟ་
སྨོས་ཀྱང་ཅི་དགོས། ཞེས་དང་། དབུ་མ་སྙིང་པོར། དམ་ཆོས་སྒྲོན་མ་དང་བཅས་
ཤིང་། །མི་ཁོམ་བརྒྱད་སྤངས་དལ་བ་འདི། །སྐྱེས་བུ་ཆེན་པོའི་བྱ་བ་ཡིས། །འབྲས་
བུ་ཡོད་པར་བྱ་བའི་རིགས། །ཞེས་དང་། མདོ་ལས། འཇིག་རྟེན་ན་ནི་མི་རྙེད་་་་
དཀའ། །སངས་རྒྱས་འབྱུང་བའང་ཤིན་ཏུ་དཀའ། །དེ་བས་དད་དང་རབ་བྱུང་
དང༌། སྒྲུབ་པའང་ཤིན་ཏུ་རྙེད་པར་དཀའ། །ཞེས་སོགས་རྒྱས་པར་གསུངས་་་་་
པས་དལ་འབྱོར་དོན་ཡོད་པར་བྱའོ། །་
གསུམ་པ་ཐོས་པ་ཇི་ལྟར་འཚོལ་བའི་ཚུལ་ནི། མོས་པས་བཤེས་བསྟེན་་་་་
ཅིག་ཤོས་རིང་དུ་སྤང༌། །ཞེས་པ་ལ་བརྟེན་ནས། ཐོག་མར་ཐོས་པ་དེ་འབྱུང་བའི་
གནས་དགེ་བའི་བཤེས་གཉེན་འཚོལ་དགོས་ཏེ། སྡོང་པོ་བཀོད་པར། རིགས་ཀྱི་
བུ་ཁྱོད་ཀྱིས་དགེ་བ་རྒྱ་ཆེན་པོ་སྒྲུབ་པའི་ཕྱིར་དགེ་བའི་བཤེས་གཉེན་བཙལ་བ་
ལ་མི་སྐྱོ་བར་བྱའོ། །མཐོང་བས་མི་ངོམས་པར་བྱའོ། །དྲི་བས་ཆོག་མི་ཤེས་པར་
བྱའོ། །དེས་ཟིན་པ་ནི་ངན་སོང་དུ་མི་ལྟུང་། ཐེག་ཆེན་ལས་མི་ལྡོག བསླབ་པ་་་
ལས་མི་འགལ་ལོ། །དེས་ན་ཡིད་ལ་བྱ་བ་རྒྱུན་མི་ཆད་པར་དེའི་དྲུང་དུ་འགྲོ་་་་
བར་བྱའོ། །ཞེས་དང་། རིགས་ཀྱི་བུ་ཁྱོད་ཀྱིས་རང་ལ་ནད་པའི་འདུ་ཤེས། དགེ་
བའི་བཤེས་གཉེན་ལ་ནི་སྨན་པའི་འདུ་ཤེས། རྗེས་སུ་བསྟན་པའི་ཆོས་ལ་ནི་སྨན་
• 327 •
.



གྱི་འདུ་ཤེས། ནན་ཏན་གྱིས་ཉམས་སུ་བླང་བ་ལ་ནད་འཚོ་བའི་འདུ་ཤེས་བསྐྱེད་
པར་བྱའོ། །ཞེས་དང་། ས་འཚོས་བྱིན་གྱིས། མཁས་པས་ནད་ལ་སྨན་པ་བཞིན། །
ཐོག་མར་དམ་པ་བསྟེན་པར་བྱ། །ནད་སོས་བྱ་ཕྱིར་འབད་པ་ཡིས། །སྨན་་་་་
སྨན་པ་ལ་ཉན་ལྟར། །དམ་པའི་ཆོས་ནི་ཉན་པར་བྱ། །བློ་དང་ལྡན་པའི་སྐྱེས་བུ་
ཡིས། །སྨན་དེ་རྣམས་ནི་ཐོབ་ནས་སུ། །གུས་པས་བསྟེན་པར་བྱེད་པ་ལྟར། །དེ་་་
བཞིན་བྱས་པས་འཆི་མེད་འགྲུབ། །བདུད་རྩི་དེ་ནི་འཐུངས་པ་ཡིས། །མཆོག་ནི་
ཐོབ་པར་བྱེད་པ་ཡིན་ཞེས་དང་། མདོ་སྡེ་རྒྱན་དུ། བཤེས་གཉེན་དུལ་བ་ཞི་བ་་
ཉེར་ཞི་བ། །ཡོན་ཏན་ལྷག་པར་བརྩོན་བྱས་ལུང་གིས་ཕྱུག །དེ་ཉིད་རབ་ཏུ་་་་
རྟོགས་པ་སྨྲ་མཁས་ལྡན། །བརྩེ་བའི་བདག་ཉིད་སྐྱོ་བ་སྤང་ལ་བསྟེན། །ཞེས་པ་་
དང་། སྤྱོད་འཇུག་ལས། རྟག་པར་དགེ་བའི་བཤེས་གཉེན་ནི། །ཐེག་ཆེན་དོན་
ལ་མཁས་པ་དང་། །བྱང་ཆུབ་སེམས་དཔའི་བརྟུལ་ཞུགས་མཆོག །སྲོག་གི་ཕྱིར་་་
ཡང་མི་བཏང་ངོ་། །ཞེས་དང་། དབུ་མ་བཞི་བརྒྱ་པའི་འགྲེལ་པར། བླ་མ་སློབ་་་
མའི་བསམ་ཤེས་ཤིང་། །རྗེས་སུ་འཛིན་པར་ནུས་པ་གང་། །དེ་ཡིས་སློབ་མ་བསྡུ་
བྱ་ཡིས། །རྨོངས་པས་སློབ་མ་བསྡུ་འོས་མིན། །ཞེས་དང་། འདུལ་བ་འོད་ལྡན་དུ།
ཚུལ་ཁྲིམས་ལྡན་ཞིང་འདུལ་བའི་ཆོ་ག་ཤེས། །ནད་པར་སྙིང་བརྩེ་འཁོར་ནི་དག་
པ་དང་། །ཆོས་དང་ཟང་ཟིང་ཕན་འདོགས་བརྩོན་པ་སྟེ། །དུས་སུ་འདོམས་པ་་་
དེ་དག་བླ་མར་བསྔགས། །ཞེས་དང་། མངོན་རྟོགས་རྒྱན་དུ། སེམས་མི་འགོང་པ་
ཉིད་ལ་སོགས། །ངོ་བོ་གཉིས་མེད་སོགས་དོན་བྱེད། །དེ་ཡི་མི་མཐུན་ཕྱོགས་བོར་
བ། །རྣམ་པ་ཀུན་ཏུ་ཡོངས་འཛིན་ཡིན། །ཞེས་སོགས་དགེ་བའི་བཤེས་གཉེན་གྱི་
• 328 •



མཚན་ཉིད་བསྟེན་ཚུལ་དང་བཅས་ཏེ་གསུང་པ་བཞིན་བསྟེན་པས་ཡོན་ཏན་གྱི་
ཚོགས་ཐམས་ཅད་ངང་གིས་འབྱུང་བ་ཡིན་ཏེ། དེ་དག་ནི་ཐར་པ་དང་ཐམས་་་
ཅད་མཁྱེན་པའི་གནས་སུ་ཁྲིད་པའི་ས་མཁན་ཡིན་པའི་དོན་གྱིས་སོ། །
བཞི་པ་ཐོས་པའི་སྒོ་དངོས་བཤད་པ་ནི། ཐུ་མི་སམ་བྷོ ་ཊས། བསླབ་པ་་་
ཀུན་གྱི་གཞི་འཛིན་ཅིང་། །རིག་བྱེད་སྨྲ་བ་རྣམས་ཀྱི་རྒྱུ། །མིང་ཚིག་བརྗོད་པ་་་
ཀུན་གྱི་གཞི། །ཡི་གེའི་སྦྱོར་བ་བཤད་པར་བྱ། །ཞེས་པ་དང་། དབུས་པ་བློ་་་་
གསལ་གྱིས། ཡི་གེ་མིང་ཚིག་དྲི་མེད་སྨྲ་བའི་སྒོ། །ཡང་དག་དོན་བཞིན་རྣམ་པར་
ཕྱེ་བ་གང་། །རྣམ་གསུམ་མཁས་པའི་གོ་འཕང་བཞེད་པ་དག །ངག་གི་དབང་་་་
ཕྱུག་སླད་དུ་སྤྱི་བོས་ལོང་། །ཞེས་དང་། འདི་ནི་མཁས་པའི་ཡོན་ཏན་གཏེར། །
ཤེས་བྱ་ཀུན་ལ་འཇུག་པའི་སྒོ། །ཆོས་ཀྱི་ཕུང་པོ་འགྲུབ་པའི་གཞི། །ཡི་གེ་ཡང་་་་
དག་འགྲུབ་པར་བསྔོ། །ཞེས་སོགས་བཤད་པ་ལྟར། ཤེས་པར་བྱ་བ་ཐམས་ཅད་
ཀྱི་སྒོ་དངོས་ནི་ཚོགས་གསུམ་ཞེས་བྱའོ། །འདི་ལ་གསུམ། བརྗོད་པ་ཐམས་ཅད་་
ཀྱི་གཞི་ཡི་གེ །དེ་འདུས་ནས་དོན་གྱི་ངོ་བོ་སྟོན་པའི་མིང་། མིང་སྦྱར་བས་དོན་
གྱི་ཁྱད་པར་སྟོན་པའི་ཚིག་བཤད་པའོ། །དང་པོ་ལ་བཞི་སྟེ། ཡི་གེའི་ངོ་བོ། ངེས་
ཚིག་རྒྱུ་དབྱེ་བ་བཤད་པའོ། །
དང་པོ་ལ་གཉིས་ལས། མཚན་ཉིད་ནི། སྔ་མ་ཕལ་ཆེར་གྱིས་དངོས་སུ་་་་་
བརྗོད་འདོད་མི་སྟོན་ཅིང་། བརྗོད་པ་ཀུན་གྱི་གཞིར་གྱུར་པས། ཡི་གེ་ཞེས་་་་་
བཤད་པ་ལྟར་དོན་གྱི་ངོ་བོ་དང་ཁྱད་པར་གང་ཡང་མི་སྟོན་པའི་རྟོག་པ་ལ་སྒྲ་
སྤྱི་ཙམ་སྣང་བ་ལ་བྱེད། དབུས་པ་བློ་གསལ་གྱིས་དེ་བཀག་ནས། དོན་མི་སྟོན་་་་
• 329 •



པའི་སྒྲ་མིང་གི་རྒྱུ་བྱེད་པའོ། །ཞེས་བཤད། མཚན་གཞི་ནི། རྣམ་འགྲེལ་ལས། ཡི་
གེ་བདག་ཉིད་ཀུན་མཐའ་ཡང་། །མིག་འཛུམ་ཚད་དུ་གནས་པ་ཡིན། །ཞེས་པས།
ཡི་གེ་ཡུལ་དུ་བྱེད་པའི་བརྗོད་འདོད་ཀྱི་དབང་གིས་གནས་དང་བྱེད་པ་སོགས་
འཕྲད་པ་ལས་ཨཱི་སོགས་འོག་ནས་དབྱེ་བའི་སྐབས་སུ་འབྱུང་བའི་གདངས་ཐོན་
པ་ལ་བྱེད་དོ། །དེ་ལྟར་བཤད་པ་དག་ནི་ཡི་གེ་དངོས་ཡིན་ལ། ཕྱི་རོལ་དུ་བྲིས་པ་
ནི་གཟུགས་ཏེ་བརྗོད་པའི་རྟེན་ཙམ་དུ་བཀོད་པ་ཡིན་པས་ཡི་གེ་བཏགས་པ་བ་
ཡིན་ཞིང་། མིན་ན་གནོད་བྱེད་ཤིན་ཏུ་མང་ངོ་། །གཉིས་པ་ངེས་ཚིག་ནི། ཨ་ཀླུ ་
རའི་སྒྲ་ལས་དྲངས་ནས་ཀ་ལ་སོགས་པའི་རང་བཞིན་གཞན་དུ་འགྱུར་ཞིང་་་་་
གདངས་ཀྱི་རྣམ་གྲངས་དུ་མ་མེད་པ་དང་། བྱཉྫ་ནའི་སྒྲ་ལས་མིང་དང་ཚིག་་་་
གསལ་བར་བྱེད་པ་དང་། ཝརྞ འི་སྒྲ་ལས་ཆོས་ཀྱི་དོན་རྣམས་རྗོད་པར་བྱེད་་་་
པའི་ཕྱིར་རིམ་པ་བཞིན་དུ་རང་བཞིན་དུ་འགྱུར་བ་མེད་པ་དང་། ཚིག་གསལ་
བར་བྱེད་པ་དང་། དོན་རྗོད་པར་བྱེད་པའི་དོན་ཡིན་ནོ། །གསུམ་པ་ཡི་གེའི་རྒྱུ་
ནི། རྣམ་འགྲེལ་ལས། ཡི་གེ་ཀུན་སློང་ཤེས་པ་ལས། །སྐྱེ་ལ་ཤེས་པས་སྒྲ་སྐྱེའོ། །
ཞེས་དང་། ཚོགས་གསུམ་གསལ་བར། བརྗོད་འདོད་དབང་གིས་རླུང་གཡོས་་་་་
ཤིང་། དེ་ཡི་གནས་དང་བྱེད་པ་དང་། །རྩོལ་བ་སྐྱེད་དེ་དབུགས་དབྱུང་དང་། །
ལྷན་ཅིག་ཡི་གེའི་གདངས་རྣམས་སྐྱེ། །ཞེས་སོ། །དེ་དག་ནི་ལྷན་ཅིག་བྱེད་རྒྱུའི་་
དབང་དུ་བྱས་ནས། གནས་དང་བྱེད་པ་དང་རྩོལ་བ་གསུམ་གྱི་ཁྱབ་བྱེད་དུ་རླུང་
དང་བཅས་པ་སྟེ་སྤྱིར་གྲགས་པའོ། །ཐུན་མོང་མ་ཡིན་པའི་དབང་དུ་བྱས་ནས་
སློབ་དཔོན་ཙནྟ ་གོ་མིས། གནས་དང་བྱེད་པ་དང་རྩོལ་བ་རྣམས་ལས་ཡི་གེ་་་
• 330 •



རྣམས་སྐྱེའོ། །ཞེས་བཤད་དོ། །དེའི་དང་པོ་གནས་དེ་ཇི་ལྟ་བུ་ཞེ་ན། ཨ་ཀུ་ཧཥ ་
མགྲིན་པ་ལས། །ཨི་ཙུ་ཡ་ཤ་རྐན་ལས་འབྱུང་། །ཨིཏ་ཨེཏ་ཨིཏ་རྣམས་མགྲིན་་་་་
རྐན་ལས། །རྀ་ཊུ་ར་ཥ་སྤྱི་བོ་ལས། །ལྀ་ཏུ་ལ་ས་སོ་ལས་འབྱུང་། །ཨུ་པུ་ཝ་ཧྥ ་མཆུ་
དག་ལས། །ཨུཏ་ཨོཏ་ཨོཏ་རྣམས་མཆུ་མགྲིན་ལས། །རྗེས་སུ་ང་རོ་སྣ་ལས་ཏེ། །སྣ་
དང་རང་གི་གནས་དག་ལས། །སྡེ་པའི་ལྔ་པ་རྣམས་འབྱུང་ངོ་། །ཞེས་ཡི་གེའི་་་
མདོ་ལས་འབྱུང་ངོ་། །དེ་ལ་ཙནྡ ་པའི་མདོར། ཨུཏའི་སྡེ་དང་བཅས་པའོ། །ཞེས་
བཤད་པས། སྡེ་པའི་ཐོག་མ་ཨུ་ཡིག་སྦྱར་བ་དེས་རང་རང་གི་སྡེ་པ་རྣམས་་་་་་
མཚོན་པར་བྱེད་པའི་དོན་ཏོ། །
གཉིས་པ་བྱེད་པ་ནི།བྱེད་པ་ལྕེ་ཡི་རྩ་བ་ནི། ལྕེ་རྩ་ཅན་གྱི་ཡིན་པར་བཤད། །
ལྕེ་དབུས་རྐན་ལས་བྱུང་རྣམས་ཀྱིས། །ལྕེ་རྩེ་དང་ཉེ་སྟེང་འབྱུང་བའི། །སོ་ལས་་་་
བྱུང་བའི་ལྕེ་རྩེ་སྟེ། །ལྷག་མ་རང་གི་གནས་ཉིད་དོ། །ཞེས་པ། ལྕེ་རྩ་ཅན་་
གྱི་ཡི་གེ་རྣམས་ཀྱི་བྱེད་པོ་ནི་ལྕེའི་རྩ་བ་ཡིན་ནོ། །ཞེས་གཞན་རྣམས་ལའང་
ཤེས་པར་བྱའོ། །
གསུམ་པ་རྩོལ་བ་ནི། རྩོལ་བ་ནང་དང་ཕྱི་རོལ་ཏེ། །ནང་གི་ཕྱེ་དང་་་་
བཙུམས་པ་དང་། །འཕྲད་དང་ཅུང་ཟད་འཕྲད་པའོ། །ཕྱི་རོལ་སྒྲ་མེད་སྒྲ་ལྡན་་
དང་། །སྲོག་ཆུང་བ་དང་སྲོག་ཆེ་དང་། །དྲོ་བ་ཞེས་བྱ་རྣམས་སུ་བཤད། ཅེས་པ་
སྟེ། རྩོལ་བ་ལ་ཕྱི་ནང་གཉིས་ལས། ནང་གི་ནི་དབྱངས་རྣམས་དང་། དྲོ་བ་བཞི་
དང་། སྡེ་པ་རྣམས་ཀྱི་གཉིས་པ་བཞི་པ་རྣམས་ནི་མགྲིན་པ་མ་བསྡམས་པར་་་་
བརྗོད་དགོས་པས་ཕྱེ་བ་ཞེས་བྱ་ལ། དེའི་ནང་ནས་ཀྱང་ཨེཏྲ་ཡིཏྲ་ཅེས་པ་ལྷག་
• 331 •



པར་ཕྱེ་བ་དང༌། ཨོཏྲ་ཨོཏྲ་ཅེས་པ་ཆེས་ཆེར་ལྷག་པར་ཕྱེ་བ་དང༌། དེ་ལས་ཀྱང་
ལྷག་པར་ཕྱེ་བ་ཨཱ་ཡིག་ཡིན་ནོ། །མགྲིན་པ་མ་ཕྱེ་བ་བརྗོད་དགོས་པ་ཨ་ཡིག་ལྟ་
བུ་བཙུམས་པ་དང་། ཡི་གེ་འབྱུང་བའི་གནས་རྣམས་རྩོལ་བ་ཆེན་པོས་བརྗོད་་་
དགོས་པ་སྡེ་པ་ལྔ་པོ་ལྟ་བུ་ཕྲད་པ་དང་། དེ་ལས་ཟློག་པ་མཐར་གནས་བཞི་ལྟ་
བུ་ཅུང་ཟད་ཕྲད་པའོ། །ཕྱི་རོལ་གྱི་རྩོལ་བ་ལ། སྡེ་པ་རྣམས་ཀྱི་དང་པོ་གཉིས་་་་
དང་། ཤ་ཥ་དང་། ས་ཚེག་དྲག་ཅན་དང་། ལྕེ་རྩ་ཅན་དང་། མཆུ་དང་ཉེ་བ་་་
ཅན་རྣམས་ནི་མགྲིན་པ་ཕྱེ་བས་སྒྲ་རྗེས་སུ་རྟོགས་པར་འགྱུར་བའི་ཡོན་ཏན་་་་་
མེད་པས་ན་སྒྲ་མེད་དོ། །དེ་ལས་གཞན་པའི་གསལ་བྱེད་རྣམས་སྒྲ་ལྡན་དང་།
སྡེ་པ་རྣམས་ཀྱི་དང་པོ་དང་། གསུམ་པ་དང་ལྔ་པ་རྣམས་དང་མཐར་གནས་་་་
རྣམས་ནི་སྲོག་ཆུང་བའོ། །དེ་ལས་གཞན་པའི་གཉིས་པ་དང་བཞི་པ་རྣམས་དང་
དྲོ་བ་རྣམས་ནི་སྲོག་ཆེན་པོའོ། །འགའ་ཞིག་ཏུ་གཞི་དང་འབྱིན་པ་དང་སྐུལ་བ་
དང་སྐྱོད་པ་ལྷན་ཅིག་འབྱུང་བ་དང་ཀུན་དུ་འགྲོ་བ་དང་སྐལ་བ་མཉམ་པའི་རྒྱུ་
སྟེ་ཡི་གེ་སྐྱེ་བའི་རྒྱུ་བདུན་དུ་འདོད་ཅིང་། ཁག་ཅིག་ཏུ་གནས་བརྒྱད་དུའང་་་་
བཤད་དོ། །
བཞི་པ་ཡི་གེའི་དབྱེ་བ་བཤད་པ་ལ། ཐུན་མོང་དང་ཐུན་མོང་མ་ཡིན་པ་་
གཉིས་ལས། དང་པོ་ལ་སྒྲ་པའི་ལུགས་དང་། དུས་འཁོར་ལུགས་གཉིས་ཀྱི་དང་
པོ་ནི། དབྱངས་ནི་བཅུ་བཞི་གསལ་བྱེད་ནི། །སུམ་ཅུ་གཉིས་སུ་མཁས་རྣམས་་་་་
བཞེད། །ཅེས་པས། དབྱངས། ཨ་ཨཱ། ཨི་ཨཱི། ཨུ་ཨཱུ། རི་རཱི། ལི་ལཱི། ཨེ་ཨཻ། ཨོ་ཨོ་
རྣམས་སོ། །གསལ་བྱེད། ཀ་ཁ་ག་གྷ་ང་། །ཙ་ཚ་ཛ་ཛྷ་ཉ། །ཊ་ཋ་ཌ་ཌྷ་ཎ། །ཏ་ཐ་
• 332 •



ད་དྷ ་ན། །པ་ཕ་བ་བྷ ་མ་སྟེ་སྡེ་པ་ལྔ་དང་། མཐར་གནས་ཡ་ར་ལ་ཝ། དྲོ་བ་ཤ་
ཥ་ས་ཧ་རྣམས་སོ། །སྡེབ་སྦྱོར་རིན་ཆེན་འབྱུང་གནས་སུ། འདིར་ནི་དབྱངས་་་་
ཡིག་ཉི་ཤུ་ལྔ། །གསལ་བྱེད་རྣམས་ཀྱང་སུམ་ཅུ་བདུན། །འདི་རྣམས་ཡི་གེ་ལྔ་་་
བཅུ་དགུ། །ཞེས་པ་སྟེ། ཨ་ཨི་ཨུ་རྀ་བཞི་ལ་ཐུང་ངུ་དང་རིང་པོ་དང་ཤིན་ཏུ་རིང་
པོ་གསུམ་གསུམ་དུ་ཕྱེ་བས་བཅུ་གཉིས། ལོ་ལ་རིང་པོ་མེད་པས་ཐུང་ངུ་དང་་་་
ཤིན་ཏུ་རིང་པོ་གཉིས། ཨེ་ཨི་ཨོ་ཨོ་རྣམས་ལ་ཐུང་ངུ་མེད་པས་གཉིས་གཉིས་ཏེ་
བསྡོམས་པས་ཉི་ཤུ་རྩ་གཉིས། གསལ་བྱེད་ནི་གོང་དུ་བཤད་པའི་སུམ་ཅུ་རྩ་་་་
གསུམ་གྱི་སྟེང་དུ་རྗེས་སུ་ང་རོ་དང་རྣམ་བཅད་གཉིས། ལྕེ་རྩ་ཅན་དང་མཆུ་
ཅན་གཉིས་ཏེ་སོ་བདུན་ནོ། །དེ་ལས་ཀྱང་དབྱེ་ན། ཨ་ཨཱི་ཨུ་རི་བཞི་པོ་ལ་ཐུང་་་་
རིང་ཤིན་ཏུ་རིང་པོས་ཕྱེ་བའི་བཅུ་གཉིས་པོ་ལ་ཨུཏྟ ་དང་། ཨ་ནུ་དཏྟ ་དང་།
སྭ་ཏི་ཏ་གསུམ་གསུམ་དུ་ཕྱེ་བས་སུམ་ཅུ་རྩ་དྲུག །དེའང་སྣ་ལྡན་དང་སྣ་མེད་་
གཉིས་སུ་ཕྱེ་བས་བདུན་ཅུ་རྩ་གཉིས། དེ་བཞིན་དུ་ཨེ་ཨི་ཨོ་ཨོ་བཞི་ལ་ཐུང་ངུ་་
མེད་པས་བརྒྱད་དང་། ལོ་ཡིག་ལ་རིང་པོ་མེད་པས་གཉིས་ཏེ་བཅུ་ལ་གོང་གི་
ཨུཏྟ ་སོགས་དང་སྣ་ལྡན་སྣ་མེད་སྦྱར་བས་དྲུག་ཅུ་སྟེ་དྲིལ་བས་བརྒྱ་དང་སུམ་་
ཅུ་རྩ་གཉིས་སུ་འགྱུར་རོ། །
གཉིས་པ་དུས་འཁོར་བའི་ལུགས་ལ། བསྡུས་རྒྱུད་དུ་སྔར་གྱི་དབྱངས་བཅུ་
བཞིའི་སྟེང་དུ་ཨོཾ་ཨ་གཉིས་བསྣན་ནས་བཅུ་དྲུག་དང་། གསལ་བྱེད་ལ་ཀྵ་་་་་
བསྣན་ནས་སུམ་ཅུ་རྩ་བཞིར་མཛད་ཅིང་། རྩ་རྒྱུད་དུ་ཨ་ཨི་རྀ་ཨུ་ལི་སྟེ་ཐུང་དུ་
ལྔ་དེ་རིང་པོར་གྱུར་པ་ཨཱ་ཨཱི་རཱི་ཨཱུ་ལཱི་སྟེ་ལྔ། ཨ་ཨེ་ཨར་ཨོ་ཨལ་ཏེ་ཡོན་ཏན་ལྔ།
• 333 •



དེ་འཕེལ་བར་གྱུར་པ་ཨཱ་ཨི་ཨར་ཨོ་ཨལ་ལྔ། ཧ་ཡ་ར་ཝ་ལ་ཏེ་ཡ་ཎ་ཐུང་ངུ་ལྔ།
དེ་རིང་པོར་གྱུར་པ་ཧཱ་ཡཱ་རཱ་ཝཱ་ལཱ་ལྔ་སྟེ་དབྱངས་སུམ་ཅུའོ། །ཧ་ལ་སོགས་་་་་
རྣམས་དབྱངས་མིན་ནོ་ཞེ་ན། སཾ་པྲ་ས་ར་ཎ་རབ་ཏུ་ཟློག་པའི་དོན་གྱིས་ཨི་ཡར་
འགྱུར་བ་ཡོད་པ་བཞིན་དུ་ཡ་ཨིར་འགྱུར་བ་དང་། དེ་བཞིན་དུ་ཨུ་ཝ་རི་ར་ལ་
ལ་རྣམས་ཀྱང་ཡིན་ལ། ཨ་ཧར་འགྱུར་བ་ནི་དྲི་མེད་འོད་དང་འཇམ་དཔལ་གྱི་
བྱཱ་ཀ་ར་ཎ་ལས་འབྱུང་ངོ་། །དགོངས་པ་ལུང་སྟོན་ལས། དེ་དག་མ་ལུས་གང་དུ་
འགྱུར། ཞེས་གསུང་པ་བཞིན་དེ་དག་ཐམས་ཅད་ཀྱང་རྩ་བའི་ངེས་པས་ཨ་ཡིག་
ཐུང་ངུ་གཅིག་པུར་འདུས་པར་བཤད་དོ། །དེ་བཞིན་དུ་གསལ་བྱེད་ཀྱང་། ཀ་སྡེ།
ཙ་སྡེ། ཊ་སྡེ། པ་སྡེ། ཏ་སྡེ་རྣམས་ཀྱི་སྟེང་དུ། ས་ཀླ ཥ་ཤ་བྷ་སྟེ་སྡེ་པ་དྲུག་ལ་སུམ་
ཅུར་འགྱུར་རོ། །གཉིས་པ་ཐུན་མོང་མ་ཡིན་པའི་ལུགས་ནི། དེ་ལྟར་བཤད་པའི་
དབྱེ་བསྡུ་རྣམས་ནི་རྒྱ་གར་བའི་ལུགས་ཡིན་ནའང་བོད་དུ་སྔགས་ལ་སོགས་པ་
ཀློག་པ་ལ་མི་དགོས་ཀ་མེད་ཡོད་པས་ཟུར་ཙམ་བཤད་པ་ཡིན་ལ། བོད་རང་གི་
སྐད་ཀྱི་དབང་དུ་བྱས་ནས་འཇམ་དབྱངས་ཐུ་མི་སམ་བྷོ ་ཊས་ཡི་གེ་ཨཱ་ལི་ཀཱ་ལི་
གཉིས། ཨཱ་ལི་གསལ་བྱེད་ཨི་སོགས་བཞི། །ཀཱ་ལི་སུམ་ཅུ་ཐམ་པའོ། །ཞེས་པས། རྒྱ་
གར་གྱི་དབྱངས་ཡིག་ནས་ཨི་ཨུ་ཨེ་ཨོ་བཞི་དང་། གསལ་བྱེད་ནས་སྡེ་པ་རྣམས་
ཀྱི་བཞི་པ་རྣམས་དོར་བའི་ཀ་སྡེ་ནས་བཞི། ཙ་སྡེ་ནས་བཞི། ཏ་སྡེ་ནས་བཞི། པ་
སྡེ་ནས་བཞི་སྟེ་བཅུ་དྲུག་དང་། མཐར་གནས་ཀྱི་ཡ་ར་ལ་ཝ་བཞི། དྲོ་བའི་ཤ་ས་
ཧ་གསུམ་སྟེ་ཉི་ཤུ་རྩ་གསུམ་མ་གཏོགས་གཞན་རྣམས་མི་མཁོ་བར་ཤེས་ནས་་་
བཞག །བོད་སྐད་ལ་མི་དགོས་ཀ་མེད་ཀྱི་ཅ་ཆ་ཇ་གསུམ་དང་། ཞ་ཟ་འ་གསུམ་
• 334.



བསྣན། མཇུག་ཏུ་ཨ་བཅུག་པས་ཀ་མད་སུམ་ཅུར་བཅོས། དེ་ལའང་ཡི་གེ་སུམ་
ཅུ་ཐམ་པ་ལ། ཕོ་མོ་མ་ནིང་གསུམ་དུ་དབྱེ། ཞེས་སོགས་དང་། མོ་ཡི་ཡི་གེའི་ནང་
ནས་ནི། འཇུག་པའི་ཡི་གེ་བཅུ་དབྱུང་བྱ། འཇུག་པ་བཅུ་ཡི་ནང་ནས་ནི། སྔོན་་་
འཇུག་ཡི་གེ་ལྔ་དབྱུང་བྱ། སྔོན་འཇུག་ཡི་གེ་ལྔ་པོ་ལ། ཕོ་དང་མ་ནིང་མོ་དང་ནི།
ཤིན་ཏུ་མོ་དང་བཞི་རུ་དབྱེ། ཞེས་དང་། རྗེས་འཇུག་ཡི་གེ་བཅུ་པོ་ལའང་། །ཕོ་
མོ་མ་ནིང་གསུམ་དུ་དབྱེ། །ཕོ་ལ་སྐྱེས་བུ་རབ་འབྲིང་གསུམ། །མོ་ལ་མོ་དང་ཤིན་
ཏུ་མོ། །མ་ནིང་འགྱུར་དང་མཚན་གཉིས་དང་། །མཚན་མེད་དག་དང་གསུམ་དུ་
འདོད། ཅེས་དང་། དེ་དག་རེ་རེའང་བཞི་བཞི་བྱེད། །གང་ལ་འཇུག་བྱེད་གང་
གིས་བྱེད། ཇི་ལྟར་འཇུག་བྱེད་ཅིའི་ཕྱིར་བྱེད། །གང་ཞིག་ཡི་གེ་ཐམས་ཅད་ལ། །
གང་ཕྱིར་བཅུ་པོ་དེ་དག་གིས། །ཇི་ལྟར་རྣམ་པ་གཉིས་ཡིན་ཏེ། །སྒྲ་ཡི་འཇུག་་་
ཚུལ་དོན་གྱི་ཚུལ། །ཞེས་བྱ་བ་ལ་སོགས་པ་རྒྱས་པར་བཤད་དོ། ། ་，
གཉིས་པ་མིང་བཤད་པ་ལ་གསུམ་སྟེ། མཚན་ཉིད། སྒྲ་དོན། དབྱེ་བ་བཤད་
པའོ། །དང་པོ་ནི། ཚོགས་གསུམ་གསལ་བར། ཡི་གེ་གཉིས་སམ་མང་འདུས་པས།།
དོན་གྱི་ངོ་བོ་རྗོད་བྱེད་པ། །མིང་ཡིན། ཞེས་བཤད་པས། གོང་དུ་བཤད་པའི་ཡི་
གེ་གཉིས་སམ་གསུམ་ཙམ་འདུས་ནས་བརྗོད་བྱའི་དོན་གྱི་ངོ་བོ་རྗོད་པར་བྱེད་
པ་དེ་མིང་གི་མཚན་ཉིད་དུ་རུང་ངོ་། །དཔེར་ན་དབྱངས་ཨ་དང་གསལ་བྱེད་ཁ་
འདུས་པ་ལས་ཁ་དང་། དབྱངས་ཨི་དང་གསལ་བྱེད་མ་དང་ག་གསུམ་འདུས་པ་
ལས་མིག་འབྱུང་བ་ལྟ་བུའོ། །གཉིས་པ་སྒྲ་དོན་ནི། ནཱ་མ་ཞེས་པའི་སྒྲ་ལས་་་་་
དྲངས་ནས། བརྗོད་པར་བྱ་བའི་དོན་ལ་བློ་གཞོལ་ཞིང་འབབ་པར་བྱེད་པས་ན་
• 335 •



མིང་ངོ༌། །གསུམ་པ་དབྱེ་བ་ནི། དེ་ཡང་དངོས་དང་བཏགས་པ་གཉིས། ཞེས་པས།
དངོས་མིང་དང་བཏགས་མིང་གཉིས་སམ་མིང་གི་རྣམ་གྲངས་འདོད་རྒྱལ་དང་
རྗེས་གྲུབ་ཅེས་སམ། གཙོ་བོ་དང་ཕལ་པ་ཞེས་བྱ་བ་གཉིས་སོ། །དང་པོ་དངོས་་
མིང་ནི། དགོས་པ་རྒྱུ་མཚན་ལ་མ་ལྟོས་པར་རྒན་པོ་རྣམས་ཀྱིས་ཐོག་མར་བརྡ་
སྦྱར་བས་ཀ་བ། བུམ་པ། བ་ལང་། སེང་གེ ཨ་རུ། བ་རུ་ཞེས་པ་ལྟ་བུའོ། །
གཉིས་པ་བཏགས་མིང་ནི། རྣམ་འགྲེལ་ལས། དོན་མེད་ན་ཡང་འགྲོ་བ་ཡིས། །
གང་ལ་གྲགས་པས་སྒྲ་བཀོད་པ། །དེ་ལ་དེ་དངོས་ཞེས་པ་དང་། །རྟག་ཏུ་དངོས་
དང་སྒྲ་འདོགས་པ། །སེང་གེ་བྲམ་ཟེའི་ཁྱེའུ་ལ། །དེ་ལྟར་བརྗོད་པ་འཇིག་རྟེན་་
ཡོད། །ཅེས་བཤད་པ་ལྟར། དོན་དེ་མ་ཡིན་པ་ལ་དེར་བོད་པ་སྟེ། བྲམ་ཟེའི་ཁྱེའུ་
ལ་སེང་གེ་དང་། རླུང་ནད་པུས་མོར་ཞེན་པ་ལ་ལྕེ་སྤྱང་མགོ་ཞེས་ཕྱིས་ཐ་སྙད་
བཏགས་པ་ལྟ་བུ་འདྲ་བ་དང་འབྲེལ་བ་རྒྱུ་མཚན་དུ་བྱས་པ་བཏགས་པའི་རྗེས་
གྲུབ། ཡལ་ག་ལོ་མ་ཅན་ལ་ཤིང་དང་། ཟུག་རྔུ་ལ་ནད། ཕན་བྱེད་ལ་སྨན་ཞེས་པ་
ལྟ་བུ་དངོས་མིང་དང་མཐུན་པར་འཇུག་པ་མཐུན་པའི་རྗེས་གྲུབ། གཟའ་མིག་
དམར་ལ་བཀྲ་ཤིས། མ་ཞུ་བས་མཁྲིས་ཡུལ་འཕྲོགས་པ་ལ་གྲང་མཁྲིས་ཞེས་པ་ལྟ་
བུ་དངོས་བཏགས་གང་དང་ཡང་མ་འབྲེལ་བ་ལོག་པའི་རྗེས་གྲུབ་ཅེས་པ་ཡོད་
ཅིང་། གཞན་ཡང་བཤལ་སྨན་སྐྱུགས་སྨན་ཞེས་པ་ལྟ་བུ་རྒྱུ་ལ་འབྲས་བུའི་མིང་
གིས་བཏགས་པ་དང་། རླུང་དང་མཁྲིས་པའི་ནད་ཅེས་པ་འབྲས་བུ་ལ་རྒྱུའི་་་་
མིང་གིས་བཏགས་པ་དང་། སྲོག་རླུང་གི་ནད་ཅེས་པ་ལྟ་བུ་རྟེན་ལ་བརྟེན་པའི་
སྒོ་ནས་བཏགས་པ་དང་། སྨན་རྣམས་ཚང་ཞེས་པ་ལྟ་བུ་ཆ་ཤས་ལ་ཚོགས་པའི་
• 336 •



མིང་གིས་བཏགས་པ་དང་། ཅུ་གང་བདེ་བྱེད་ཅེས་ཚོགས་པ་ལ་ཡ་གྱལ་གྱི་མིང་
གིས་བཏགས་པ་དང་། སེ་འབྲུ་ལྔ་པ་ཞེས་པ་ལྟ་བུ་གཙོ་བོའི་སྒོ་ནས་བཏགས་པ་
དང་། རིན་པོ་ཆེ་ཚ་གྲང་གི་སྦྱོར་བ་ཞེས་པ་ནུས་པའི་སྒོ་ནས་བཏགས་པ་དང་།
གཏར་སྲེག་ཅེས་པ་བྱེད་ལས་ཀྱི་སྒོ་ནས་བཏགས་པ་དང་། དོན་གཅིག་ལ་མིང་
དུ་མ་དང་མིང་གཅིག་གིས་དོན་དུ་མ་སྟོན་པ་ལ་སོགས་ཇི་སྙེད་ཅིག་ཡོད་དོ། །
བཏགས་མིང་དེ་དག་རྣམས་ལ་ཡང་བཏགས་པའི་དགོས་པ། འདོགས་པའི་རྒྱུ་
མཚན། དངོས་ལ་གནོད་བྱེད་དང་གསུམ་གསུམ་གྱི་སྒོ་ནས་ཤེས་དགོས་ཏེ། དང་
པོ་ནི། རྣམ་འགྲེལ་ལས། གལ་ཏེ་འདིར་ནི་བཏགས་འདོད་ན། །རྒྱུ་མཚན་གང་་་་
གིས་དེ་འདོད་པ། །དེ་ནི་དངོས་པོ་ཐམས་ཅད་ལ། །དེ་དག་གིས་རྒྱུར་ཅིས་མི་་་
འདོགས། །ཞེས་གསུང་པ་ལྟར་རྒྱུ་མཚན་མེད་པར་འདོགས་ན་ཀུན་ལ་ཀུན་་་་་
འདོགས་པར་ཐལ་བའི་སྐྱོན་ཡོད་ཅིང་། གཉིས་པ་ནི། འགྲེལ་པར། དགོས་པ་་་་
མེད་པའི་ཕྱིར་ཉེ་བར་འདོགས་པར་མི་བྱའོ། །ཞེ་ན་མ་ཡིན་ཏེ། ཞེས་བཤད་པ་
ལྟར་བཏགས་པའི་དགོས་པ་མེད་ན་འདོགས་པ་པོ་རྟོགས་ལྡན་མ་ཡིན་པར་་་་་
ཐལ་བའི་སྐྱོན་ཡོད་དོ། །གསུམ་པ་ནི། ཕྲེང་སོགས་ལ་ནི་ཆེན་པོ་སོགས། །ཉེར་་་་
བཏགས་ལས་འདོད་གང་ཡིན་པ། །དངོས་དང་ཁྱད་མེད་རྣམ་ཤེས་ཀྱིས། །
བཟུང་བྱ་ཉིད་ཕྱིར་ཉེར་བཏགས་མིན། ཞེས་པ་ལྟར་དངོས་ཡིན་པ་ལ་གནོད་
བྱེད་མེད་ན་བཏགས་པ་ཉིད་དུ་མི་འགྲུབ་པའི་སྐྱོན་ཡོད་པས་སོ། །
གསུམ་པ་ཚིག་བཤད་པ་ལ་གཉིས་ཏེ། གསུང་རབ་སྤྱིའི་ལུགས་དང་། སྒྲ་པ་
ལ་གྲགས་པའོ། །དང་པོ་ནི། མིང་གཉིས་སམ་ནི་མང་པོ་ཡིས། །དོན་གྱི་ཁྱད་པར་
• 337 •



རྗོད་བྱེད་པ། །དམ་ཆོས་མངོན་པར་གསུངས་པ་ཡི། །ཚིག་ཡིན་ཡི་གེ་འདུས་པ་་
ཉིད། །ཅེས་པ་སྟེ། རླུང་གི་ནད་དང་མཁྲིས་པའི་ནད་དང་ཞེས་པ་ལྟ་བུ་མིང་་་་་
གཉིས་འདུས་པ་དང་། སྨན་རྣམས་ཀྱི་མཆོག་ནི་ཨ་རུ་ར་རྣམ་པར་རྒྱལ་བའོ་་་་
ཞེས་པ་ལྟ་བུ་མིང་དུ་མ་འདུས་པ་ལྟ་བུའོ། །གཉིས་པ་སྒྲ་པ་ལ་གྲགས་པ་ནི།
བརྒྱད་སྟོང་འགྲེལ་ཆེན་དུ། ཚིག་ཅེས་པ་ནི་སུཔ་ཀྱི་མཐའ་ཅན་དང༌། ཏིང་གི་་་
མཐའ་ཅན་གྱི་ཡི་གེ་ཚོགས་པའོ། །ཞེས་གསུངས་ཤིང་། དཔང་ལོས། མིང་ལ་རྣམ་
དབྱེ་བརྒྱད་དབྱེ་བས། ཉི་ཤུ་རྩ་བཞིར་སྦྱར་བ་དང་། བྱིངས་ལ་ཏི་སོགས་སྦྱར་བ་
ཡིས། །རང་རང་དོན་རྣམས་འབྱེད་པ་ཚིག །ཅེས་འབྱུང་བ་ལས། ཀ་ལཱ་པར། སྔ་
མ་དང་ཕྱི་མ་དག་གི་དོན་ཉེ་བར་དམིགས་པ་ན་ཚིག་གོ། །ཞེས་འབྱུང་བ་ལྟར།
རྐྱེན་སྦྱོར་བའི་ཡུལ་རང་བཞིན་ཞེས་པ་ཙམ་ལ་མིང་དང་དབྱངས་ཞེས་བྱ་བ་་་་
གཉིས་ལས། དེ་ལ་ཀ་ལཱ་པའི་ལུགས་ཀྱི་རྣམ་དབྱེའི་མིང་དུ་བྱས་པའི་རྐྱེན་སི་ཨུ་
ཛས་ལ་སོགས་པ་བདུན་ལ་གཅིག་ཚིག་གཉིས་ཚིག་མང་ཚིག་རྣམས་སྦྱར་བའི་་
ཉི་ཤུ་རྩ་གཅིག་དང་། ཏི་ཏས་ཨནྟི ་སི་ཏསྶ ་ཞེས་སོགས་བརྒྱ་དང་བརྒྱད་ཅུ་་་་
སྦྱར་བས་གྲུབ་པ་ཡིན་ལ། རྐྱེན་དེ་གཉིས་ལ་ཙནྡྲ ་པར་སུཔྲ་དང་ཏིང་གི་རྐྱེན་་་
ཞེས་བཤད་ཅིང་། དེས་ན་ཚིག་ཏུ་སྒྲུབ་པར་བྱ་བའི་ཡུལ་མིང་དང་བྱིངས་ཀྱི་་
རང་བཞིན་ལ། རྐྱེན་སི་སོགས་དང་ཏི་སོགས་དེ་གཉིས་ཕྲད་པ་ལས་གཟུགས་ཀྱི་
རྣམ་འགྱུར་བསམ་གྱིས་མི་ཁྱབ་པར་འགྱུར་བ་རྣམས་ནི་བརྡའ་སྤྲོད་པ་དག་གི་
བརྗོད་པར་བྱ་བའི་དོན་གྱི་གཙོ་བོ་སྟེ། དེ་ལྟར་ཡང་། རང་བཞིན་རྐྱེན་དང་རྣམ་
འགྱུར་གསུམ། །བརྡ་སྤྲོད་གཞུང་གི་བརྗོད་བྱ་ཡིན། །ཞེས་གསུངས་པ་ལྟར་རོ། །
• 338 .



དེ་དག་ནི་སཾ་སྐྲ་ཏའི་སྐད་ཀྱི་དབང་དུ་བྱས་པ་ཡིན་མོད། ཕལ་ལ་ཉེ་བར་མཁོ་་
བ་བོད་ཀྱི་དབང་དུ་བྱས་ནས། དངོས་པོ་ལས་དང་བྱེད་པ་ཆེད། འབྱུང་ཁུངས་
འབྲེལ་པ་གནས་གཞི་དང་། །བོད་པའི་དོན་དང་རྣམ་དབྱེ་བརྒྱད། །རེ་རེའང་་་་
གཉིས་ཚིག་མང་ཚིག་ཅན། །ཞེས་འབྱུང་བས་དངོས་པོ་གང་དང་གང་ཡིན་པ་་
ཐམས་ཅད་ལ། དང་པོ་ངོ་བོ་བརྗོད་པ། གཉིས་པ་ལས་སུ་བྱ་བ། གསུམ་པ་བྱེད་
པ། བཞི་པ་དགོས་ཆེད། ལྔ་པ་འབྱུང་ཁུངས། དྲུག་པ་འབྲེལ་པ། བདུན་པ་་་་་
གནས་གཞི། བརྒྱད་པ་བོད་པ་ཞེས་བྱ་བའི་རྣམ་དབྱེ་ཡོད་དོ། །དེ་ལ་དཔེར་་་་
བརྗོད་ན། དང་པོ་ངོ་བོ་ཙམ་བརྗོད་པ་ནད། སྨན། ནད་པ། སྨན་པ་ཞེས་པ་ལྟ་
བུ་མིང་དང་བོད་སྐད་ལ་ཁྱད་པར་མེད་པ་རྣམས་གཅིག་ཚིག་ཡིན་ཞིང་། རྒྱ་་་
སྐད་ལ་རྐྱེན་བྱིན་ནས་སྒྲུབས་པའི་རྗེས་ཡོད་ཀྱང་། བོད་སྐད་ལ་འདི་ལྟར་མི་་་
སྣང་ངོ་། །དེ་ལ་གཉིས་ཚིག་སྦྱར་ན་ནད་དག །སྨན་དག ནད་པ་དག །སྨན་པ་་
དག་ཅེས་པ་ལྟ་བུ་དང་། མང་ཚིག་སྦྱར་ན་ནད་རྣམས་། སྨན་རྣམས། ནད་པ་་་་
རྣམས། སྨན་པ་རྣམས་ཞེས་པ་ལྟ་བུའོ། །གཉིས་པ་ལས་སུ་བྱ་བའི་གཅིག་ཚིག་ནི་
ནད་པ་ལ་སྨན་སྟེར། སྨན་པ་ལ་གཏང་རག་འབུལ། ཞེས་པ་དང་། གཉིས་ཚིག་
ནད་པ་དག་ལ་སྨན་སྟེར། སྨན་པ་དག་ལ་བསྙེན་བཀུར་བྱེད། ཅེས་པ་དང་།
མང་ཚིག་ནད་པ་རྣམས་ལ་སྨན་སྟེར། སྨན་པ་རྣམས་ལ་ཞབས་ཏོག་བྱེད་ཅེས་པ་
ལྟ་བུ། གསུམ་པ་བྱེད་པའི་གཅིག་ཚིག་ནད་པས་སྨན་ཟོས། སྨན་པས་དཔྱད་བྱེད།
ཅེས་པ་དང་། གཉིས་ཚིག་ནི། ནད་པ་དག་གིས་སྨན་བསྟེན། སྨན་པ་དག་གིས་་
དཔྱད་བགྱིས། ཞེས་དང་། མང་ཚིག་ནི། ནད་པ་རྣམས་ཀྱིས་སྨན་འཐུངས། སྨན་
• 339 •



པ་རྣམས་ཀྱིས་སྨན་བྱིན་ཞེས་པ་ལྟ་བུའི་གིས་ཀྱིས་དང་། བཞི་པ་དགོས་ཆེད་ཀྱི་
གཅིག་ཚིག་ནི། ནད་པའི་ཆེད་དུ་སྨན་པ་བོས། སྨན་པའི་ཆེད་དུ་ཕོ་ཉ་བཏང་།
ཞེས་པ་དང་། གཉིས་ཚིག་ནི། ནད་པ་དག་གི་ཕྱིར་དུ་རིམ་གྲོ་བྱས། སྨན་པ་དག་
གི་ཕྱིར་དུ་སྟ་གོན་བྱས། ཞེས་པ་དང་། མང་ཚིག་ནི། ནད་པ་རྣམས་ཀྱི་སླད་དུ་་་
ཕན་པ་སྒྲུབས། སྨན་པ་རྣམས་ཀྱི་སླད་དུ་རྩོལ་བ་བྱེད་ཅེས་པ་ལྟ་བུའི་ཆེད་དུ་་་
ཕྱིར་དུ་སླད་དུ་ཞེས་པ་དང་། ལྔ་པ་འབྱུང་ཁུངས་ཀྱི་གཅིག་ཚིག་ནི། ནད་ལས་་
སྡུག་བསྔལ་འབྱུང་། སྨན་ལས་བདེ་བ་སྐྱེ་ཞེས་དང་། གཉིས་ཚིག་ནི་ནད་དག་་་
ལས་ཟུག་རྔུ་འབྱུང་། སྨན་དག་ལས་བདེ་བ་སྐྱེ་ཞེས་དང་། མང་ཚིག་ནི། ནད་་་
རྣམས་ལས་ཚོར་བ་སྡུག་བསྔལ་འབྱུང་། སྨན་རྣམས་ཀྱིས་ཚོར་བ་བདེ་བ་བསྐྱེད་
ཅེས་པ་ལྟ་བུའི་ལས་དང་ཀྱིས་ཞེས་པའི་ས་དང་། དྲུག་པ་འབྲེལ་པའི་གཅིག་་་་
ཚིག་ནི། ནད་ཀྱིས་མིང་། ནད་པའི་མིང་། ཞེས་པ་དང་། གཉིས་ཚིག་ནི། སྨན་་་་
དག་གི་སྦྱོར་བ། སྨན་པ་དག་གི་བྱ་བ་། ཞེས་དང་། མང་ཚིག་ནི། ནད་པ་རྣམས་
ཀྱི་ཟེར་ཚོད། སྨན་པ་རྣམས་ཀྱི་བསླབ་བྱ་ཞེས་པ་ལྟ་བུའི་ཀྱི་གི་འི་སོགས་དང་།
བདུན་པ་གནས་གཞིའི་གཅིག་ཚིག་ནི། ནད་པ་ལ་བཅོས་བྱས། སྨན་པ་ལ་ལུང་
ཞུས། ཞེས་པ་དང་། གཉིས་ཚིག་ནི། བསིལ་གྲིབ་དག་ན་ནད་པ་བསྡད། ཉི་གྲིབ་
མཚམས་དག་ན་སྨན་པ་བཞུགས་ཞེས་པ་དང་། མང་ཚིག་ནི་ནད་པ་རྣམས་ལ་
བརྩེ་བ་ཅན། སྨན་པ་རྣམས་ལ་དུང་སེམས་ཅན། ཞེས་པའི་ལ་དང་ན་ལྟ་བུའོ། །
བརྒྱད་པའི་གཅིག་ཚིག་ནི། ཀྱེ་སྨན་པ། ཀ་ཡེ་ནད་པ། ཞེས་པ་དང་། གཉིས་ཚིག་
ནི། ཀྱེ་སྨན་པ་དག །ཀ་ཡེ་ནད་པ་དག །ཞེས་དང་། མང་ཚིག་ནི་ཀྱེ་སྨན་་་་་་
• 340 •



རྣམས། ཀ་ཡེ་ནད་པ་རྣམས་ཞེས་པ་ཀྱེ་དང་ཀ་ཡེ་ལྟ་བུའོ། །དེ་ལྟ་བུའི་རྣམ་དབྱེ་
རྣམས་མིང་ཐམས་ཅད་ལ་སྦྱར་དུ་རུང་ཞིང་དེས་ཚིག་ཏུ་གྲུབ་པ་ཡིན་ནོ། །དེ་་་
བདུན་དངོས་སུ་ཡོད་པ་དང་། མི་མངོན་བྱས་པའི་ཚིག་སྡུད་གཉིས། ཞེས་པས།
རྣམ་དབྱེའི་སྒྲ་དངོས་སུ་གསལ་བ་དང་། ཚིག་སྡུད་བྱས་ནས་མི་གསལ་བའི་རྣམ་
གྲངས་གང་ཡང་འབྱུང་བ་ཡོད་མོད་ཀྱི་རྒྱས་པར་གཞན་དུ་ཤེས་པར་བྱའོ། །
གཉིས་པ་བར་དུ་ཐོས་པའི་ལམ་བསྟན་པ་ལ་གཉིས་ཏེ། ཐོས་པས་བགྲོད་
པར་བྱ་བ་ལམ་གྱི་གཙོ་བོ་རིག་གནས་སྤྱིར་བཤད་པ་དང་། ལམ་དེའི་བྱེ་བྲག་སོ་
སོར་བཤད་པའོ། །དང་པོ་ནི། འདི་ལྟར་སྨྲ་བ་པོ་མཁས་པ་ནས་བྱིས་པའི་བར་དུ་
ཐམས་ཅད་ལ་ཡོངས་སུ་གྲགས་པ་ནི་གང་དག་གི་ཆེད་དུ་ཚུལ་ཇི་ལྟར་འཚོལ་
བར་བྱེད་ཅེ་ན། གནས་ལྔ་པོ་དེ་དག་ལས་ནང་དོན་རིག་པ་ནི་སངས་རྒྱས་པར་
ཁས་འཆེ་བ་ཐམས་ཅད་ཀྱིས་བདག་ཉིད་ཀྱི་ལམ་གྱི་རྣམ་པ་ཀུན་ཤེས་པར་བྱ་་་
བའི་དོན་དུ་འཚོལ་བར་བྱེད་པ་ཡིན་ལ། གནས་ལྷག་མ་བཞི་པོ་ནི་ཕྱི་རོལ་པ་་་
རྣམས་དང་ཤེས་བྱ་ཐུན་མོང་བ་ཡིན་ཡང་ཐེག་པ་ཆེན་པོ་བ་རྣམས་ཀྱིས་ནི་་་་་
གཞན་གྱི་དོན་ལ་འཚོལ་ཞིང་། ཐེག་པ་འོག་མ་པ་དག་གིས་གཞན་གྱི་དོན་དུ་མ་
ཡིན་ཀྱང་གནས་སྐབས་ཀྱི་དགོས་པ་དང་འཚམས་པར་འཚོལ་བ་ནི་ཡོད་དོ། །
འདུལ་བ་ལུང་ལས། འཕགས་པ་ཤཱ་རིའི་བུས་ལོ་བརྒྱད་གཉིས་ནས་དབང་པོའི་
བརྡ་སྤྲོད་པ་བཟླས་པས་ཕས་ཀྱི་རྒོལ་བ་ཐམས་ཅད་ཚར་བཅད་པར་གྱུར་ཏོ། །
ཞེས་པ་དང་། འཕགས་པ་ཀ་ཏྱཱ་ཡ་ན་ལ་སོགས་པའི་ཉན་ཐོས་ཆེན་པོ་རྣམས་་་
ཀྱིས་སྦྱར་བའི་བྱཱ་ཀ་ར་ཎའི་བསྟན་བཅོས་ཀྱང་ཇི་སྙེད་ཡོད་པར་གྲགས་སོ། །དེ་
• 341 •



ཉིད་ཀྱིས་ན་ཕྱི་མ་བཞི་པོ་ནི་གཞན་གྱི་དོན་ཙམ་མ་གཏོགས་རང་ཉིད་ཀུན་ཤེས་
པར་བྱ་བའི་ཆེད་དུ་མ་ཡིན་པའི་དོན་གྱིས་ཕྱིའི་རིག་པ་ཞེས་རྣམ་པར་བཞག་པ་
མཛད་པ་ཡིན་ནོ། །འདིར་བདག་དང་འགྲོ་བ་མ་ལུས་པའི་ཁུར་བླངས་ནས་དེའི་
དོན་དུ་ཆོས་མཐའ་དག་གི་རྣམ་པ་ཐམས་ཅད་མངོན་པར་རྫོགས་པར་བྱ་་་་
ཆུབ་པས་ཐམས་ཅད་མཁྱེན་པ་ཞེས་བྱ་བའི་གོ་འཕང་བླ་ན་མེད་པ་དོན་དུ་་་་
གཉེར་བའི་བྱང་ཆུབ་སེམས་དཔའ་དག་གིས་ནི་རིག་པའི་གནས་རྣམ་པ་ལྔ་པོ་
འདི་མཐའ་དག་འཚོལ་བ་ལ་ཅི་ནས་ཀྱང་ནན་ཏན་སྙིང་པོར་བྱ་དགོས་པར་་་་
གསུངས་ཤིང་། ནང་རིག་ནི་རང་ཉིད་ཀུན་ཤེས་པའི་ཆེད་དུ་འཚོལ་བ་ཡིན་ནོ། །
འདི་ལྟར་བྱང་ཆུབ་སེམས་དཔའ་རྣམས་ཀྱིས་གདུལ་བྱའི་འགྲོ་བ་ལ་ནི་རེ་ཞིག་
ཚར་བཅད་པས་འདུལ་དགོས་པའང་ཡོད། འགའ་ཞིག་ནི་རྗེས་སུ་གཟུང་བས་
འདུལ་དགོས་པའང་ཡོད་པས་ན་གནས་ལྷག་མ་བཞི་པོ་འཚོལ་དགོས་པ་ཡིན་ནོ།།
དེའང་རྟག་ཅིག་རང་དབང་ཅན་གྱི་བདག་འདོད་པ་སོགས་དོན་གྱི་གནས་་་་་
ལུགས་ཕྱིན་ཅི་ལོག་ཏུ་སྨྲ་བ་རྣམས་རིག་པའི་གཏན་ཚིགས་ཀྱི་སྒོ་ནས་དང་།
འཆད་པའི་སྨྲ་བ་ངན་པས་སྒྲ་དང་དོན་དུ་མི་སྦྱོར་བ་རྣམས་སྐད་ཀྱི་བྱིངས་དང་
ངེས་ཚིག་ཏུ་སྦྲེལ་བ་སྒྲའི་རིག་གནས་ཀྱི་སྒོ་ནས་ཚར་གཅོད་པ་ཡིན་ལ་མི་ན་་་་་
བར་གནས་པ་རྣམས་ཡུན་རིང་དུ་འཚོ་བར་བྱ་བ་དང་། ནད་ཀྱིས་གདུང་པ་
རྣམས་བདེ་བླག་ཏུ་སྨན་པར་བྱེད་པ་ལ་གསོ་བ་རིག་པ་དང༌། དེ་བཞིན་དུ་ནོར་
ཟང་ཟིང་རྙེད་སླ་བ་དང་སེམས་ཅན་རྣམས་མགུ་བ་བསྐྱེད་པར་བྱ་བའི་སླད་དུ་
བཟོའི་གནས་ཀྱི་སྒོ་ནས་རྗེས་སུ་འཛིན་པའོ་ཞེས་ཤེས་པར་བྱ་དགོས་པ་ཉིད་དོ།།
• 342 •



དེ་ལྟར་ཡང་མདོ་སྡེ་རྒྱན་ལས། རིག་པའི་གནས་ལྔ་དག་ལ་བ རྩོན་པར་མ་བྱས་
ན། །འཕགས་མཆོག་གིས་ཀྱང་ཐམས་ཅད་མཁྱེན་ཉིད་མི་འགྱུར་ཏེ། །དེ་ལྟ་བས་
ན་གཞན་དག་ཚར་བཅད་རྗེས་བཟུང་དང་། །རང་ཉིད་ཀུན་ཤེས་བྱ་ཕྱིར་དེ་ལ་
དེ་བརྩོན་བྱེད། །ཅེས་གསུངས་པའི་དོན་གྱིས་རྟོགས་པར་བྱའོ། །གཞན་ཡང་་་་་
ཅུང་ཟད་གཅིག་སྤྲོ་ན། བྱང་ཆུབ་སེམས་དཔའ་ནི་བྱང་ཆུབ་སེམས་དཔའི་རྣལ་
འབྱོར་སྤྱོད་པའི་ཆོས་འཚོལ་བའི་སྐབས་སུ་གསུངས་པ། དེ་ལ་བྱང་ཆུབ་སེམས་
དཔའི་ཆོས་འཚོལ་བ་དག་གིས་ཅི་ཞིག་འཚོལ། ཇི་ལྟར་འཚོལ། ཅིའི་ཕྱིར་ན་་་་་
འཚོལ་ཞེས་དྲི་བ་བཀོད་ནས། དང་པོ་ལ་གསུངས་པ། མདོར་བསྡུ་ན་བྱང་ཆུབ་
སེམས་དཔའི་སྡེ་སྣོད་འཚོལ། ཉན་ཐོས་ཀྱི་སྡེ་སྣོད་དང་། ཕྱི་རོལ་གྱི་བསྟན་་་་་་
བཅོས་རྣམས་དང་། འཇིག་རྟེན་པའི་བཟོ་དང་ལས་ཀྱི་གནས་ཤེས་པ་རྣམས་་་
འཚོལ་ཞེས་པ་སྟེ། དེ་དག་ཀྱང་ནང་གི་བསྟན་བཅོས་དང་། ཕྱི་རོལ་གྱི་བསྟན་་་་
བཅོས་དང་། འཇིག་རྟེན་པའི་བཟོ་གནས་ཞེས་བྱ་བ་དག་ཏུ་འགྱུར་བ་ལས།
དང་པོའི་དབང་དུ་བྱས་ནས། དེ་ལ་སངས་རྒྱས་ཀྱི་གསུང་རབ་ལ་ནི་ནང་གི་་་
བསྟན་བཅོས་ཞེས་བྱ་སྟེ། གསུང་རབ་ཏུ་གཏོགས་པར་ཡན་ལག་བཅུ་གཉིས་་་་
ལས་ཤིན་ཏུ་རྒྱས་པའི་སྡེ་གང་ཡིན་པ་དེ་ནི་བྱང་ཆུབ་སེམས་དཔའི་སྡེ་སྣོད་ཡིན་
ནོ། །ལྷག་མ་ནི་ཉན་ཐོས་ཀྱི་སྡེ་སྣོད་ཡིན་པར་རིག་པར་བྱའོ། །ཞེས་པ་དང་།
བསྟན་བཅོས་གཉིས་པའི་དབང་དུ་བྱས་ནས། ཕྱི་རོལ་གྱི་བསྟན་བཅོས་རྣམས་
ནི་མདོར་བསྡུ་ན་རྣམ་པ་གསུམ་སྟེ། གཏན་ཚིགས་ཀྱི་བསྟན་བཅོས་དང་། སྒྲའི་
བསྟན་བཅོས་དང་། གསོ་བའི་བསྟན་བཅོས་རྣམས་སོ། །ཞེས་དང་། གསུམ་པའི་
• 343 •



འཇིག་རྟེན་པའི་བཟོ་གནས་ལ་ནི་དེ་ཉིད་བསླབ་པ་རིག་པའི་གནས་སུ་འཇོག་
པ་ལས་མི་བཞེད་པས་བསྟན་བཅོས་སུ་བཞག་མི་འཚལ་ལོ། །གཉིས་པ་ཇི་ལྟར་
འཚོལ་བ་ནི། དེ་ལ་ཇི་ལྟར་བྱང་ཆུབ་སེམས་དཔས་ཐོས་པ་འཚོལ་ཞེ་ན། འདི་ལ་
བྱང་ཆུབ་སེམས་དཔའ་ནི་གུས་པ་ཆེན་པོས་ཉེར་བར་བཞག་ནས་ལེགས་པར་་
གསུངས་པ་ལེགས་པར་བསྙད་པའི་ཆོས་འཚོལ་ཏེ་ཞེས་སོགས་རྒྱས་པར་་་་་་་
གསུངས་སོ། །གསུམ་པ་ཅིའི་ཕྱིར་འཚོལ་བའང་། དེ་ལ་བྱང་ཆུབ་སེམས་དཔས་
ཅིའི་ཕྱིར་ཐོས་པ་འཚོལ་བར་བྱེད་ཅེ་ན། བྱང་ཆུབ་སེམས་དཔའ་ནི་ཆོས་རྗེས་སུ་
མཐུན་པའི་ཆོས་ཀྱི་ནན་ཏན་གྱིས་ཡང་དག་པར་བསྒྲུབ་པར་བྱ་བའི་ཕྱིར་དང་།
གཞན་དག་ལའང་རྒྱ་ཆེར་ཡང་དག་པར་བསྟན་པར་བྱ་བའི་ཕྱིར་སངས་རྒྱས་་་
ཀྱི་བཀའ་ཡོངས་སུ་འཚོལ་བར་བྱེད་དོ། །བྱང་ཆུབ་སེམས་དཔའ་ནི་གཏན་་་་་
ཚིགས་ཀྱི་རིག་པ་འཚོལ་བར་བྱེད་དོ། །བསྟན་བཅོས་དེ་ཉིད་ལས་ལེགས་པར་
བཤད་པ་དང་ཉེས་པར་བརྗོད་པ་ཡང་དག་པ་ཇི་ལྟ་བ་བཞིན་དུ་ཡོངས་སུ་ཤེས་
པར་བྱ་བའི་ཕྱིར་དང་། ཕས་ཀྱིས་རྒོལ་བ་ཚར་གཅོད་པར་བྱ་བའི་ཕྱིར་དང་།
བསྟན་པ་འདི་ལ་མ་དད་པ་རྣམས་དད་པར་བྱ་བའི་ཕྱིར་དང༌། དད་པ་རྣམས་
ཀྱང་ཕྱིར་ཞིང་འཕེལ་བར་བྱ་བའི་ཕྱིར་རོ། །བྱང་ཆུབ་སེམས་དཔའ་ནི་སྒྲའི་རིག་
པ་འཚོལ་བར་བྱེད་དོ། །ཚིག་དང་ཡི་གེ་བཟང་པོ་ངེས་པའི་ཚིག་བཟང་པོ་་་་
དཔྱོད་པས་ལེགས་པར་སྦྱར་ཏེ་བརྗོད་པ་ལ་མོས་པ་རྣམས་བདག་ལ་ཡིད་ཆེས་
བསྐྱེད་པའི་ཕྱིར་དང་། དོན་གཅིག་ལའང་ངེས་པའི་ཚིག་རྣམ་པ་སྣ་ཚོགས་ཀྱི་་
རྗེས་སུ་ཐ་སྙད་བཏགས་པ་ལ་འཇུག་པར་བྱ་བའི་ཕྱིར་རོ། །བྱང་ཆུབ་སེམས་་་
• 344 •



དཔའ་ནི་གསོ་བའི་བསྟན་བཅོས་འཚོལ་བར་བྱེད་དེ། སེམས་ཅན་རྣམས་ཀྱི་་་་
ནད་རྣམ་པ་སྣ་ཚོགས་རྣམས་རྣམ་པར་ཞི་བར་བྱ་བའི་ཕྱིར་དང་། སྐྱེ་བོའི་་་་
ཚོགས་ཆེན་པོ་ལ་ཕན་གདགས་པའི་ཕྱིར་རོ། །བྱང་ཆུབ་སེམས་དཔའ་ནི་འཇིག་
རྟེན་པའི་ལས་ཀྱི་གནས་ཤེས་པ་རྣམས་འཚོལ་བར་བྱེད་དོ། །སེམས་ཅན་རྣམས་
ཀྱི་དོན་དུ་ཚེགས་ཆུང་ངུས་ལོངས་སྤྱོད་སྒྲུབ་པའི་ཕྱིར་དང་། སེམས་ཅན་རྣམས་
ཀྱི་གཅེས་པར་བྱ་བ་བསྐྱེད་པའི་ཕྱིར་དང་། བཟོ་དང་ལས་ཀྱི་གནས་ཤེས་པས་
སྦྱིན་པའི་ཕན་འདོགས་བསྡུ་བའི་ཕྱིར་རོ། །ཞེས་དང་། བྱང་ཆུབ་སེམས་དཔའ་
རིག་པའི་གནས་ལྔ་པོ་འདི་དག་འཚོལ་བའང་བླ་ན་མེད་པ་ཡང་དག་པར་་་་་
རྫོགས་པའི་བྱང་ཆུབ་ཀྱི་ཡེ་ཤེས་ཀྱི་ཚོགས་ཆེན་པོ་ཡོངས་སུ་རྫོགས་པར་བྱ་བའི་
ཕྱིར་ཏེ། ཐམས་ཅད་ལ་དེ་ལྟར་མ་བསླབས་ན་ནི་རིམ་གྱིས་ཐམས་ཅད་མཁྱེན་་
པའི་ཡེ་ཤེས་སྒྲིབ་པ་མེད་པ་ཐོབ་པར་མི་འགྱུར་རོ། །ཞེས་བྱ་བ་དང་། བྱང་སའི་
ཤེས་རབ་ཀྱི་ལེའུར། དེ་ལ་བྱང་ཆུབ་སེམས་དཔའི་ཤེས་རབ་ཀྱི་ངོ་བོ་ཉིད་གང་
ཞེ་ན། ཤེས་བྱ་ཐམས་ཅད་ལ་འཇུག་པ་དང་། ཤེས་བྱ་ཐམས་ཅད་ལ་ཞུགས་པ་་
དང་། ཆོས་རྣམས་རབ་ཏུ་རྣམ་པར་འབྱེད་པ་གང་ཡིན་པ་རིག་པའི་གནས་ལྔ་
པོ་ནང་གི་རིག་པ་དང་། གཏན་ཚིགས་ཀྱི་རིག་པ་དང་། སྒྲའི་རིག་པ་དང་། གསོ་
བ་རིག་པ་དང་། བཟོ་དང་ལས་ཀྱི་གནས་ཀྱི་རིག་པ་ལ་དམིགས་ནས་འཇུག་པ་
འདི་ནི་བྱང་ཆུབ་སེམས་དཔའ་རྣམས་ཀྱི་ཤེས་རབ་ཀྱི་ངོ་བོ་ཉིད་ཡིན་པར་རིག་
པར་བྱའོ། །ཞེས་དང་། དེ་ལ་བྱང་ཆུབ་སེམས་དཔའ་འདི་དང་གཞན་དུ་བདེ་་་
བར་འགྱུར་བའི་ཤེས་རབ་གང་ཞེ་ན། དེ་ནི་རྣམ་པ་དགུར་རིག་པར་བྱ་སྟེ། ནང་
，345 •



གི་རིག་པ་ལ་ཤིན་ཏུ་བྱང་ཞིང་རབ་ཏུ་གནས་པའི་ཤེས་རབ་དང་། གཏན་་་་་་
ཚིགས་ཀྱི་རིག་པ་དང་། སྒྲའི་རིག་པ་དང་། གསོ་བའི་རིག་པ་དང་། འཇིག་རྟེན་
པའི་བཟོ་དང་ལས་ཀྱི་རིག་པ་ཤིན་ཏུ་བྱང་ལ་རབ་ཏུ་གནས་པ་ནི་མ་ཡིན་པའི་
ཤེས་རབ་དང་། རིག་པ་རྣམ་པ་ལྔ་པོ་ཤིན་ཏུ་བྱང་བ་ལ་བརྟེན་ནས་གདུལ་བྱ་་
རྨོངས་པ་རྣམས་དང་། བག་མེད་པ་རྣམས་དང་། ཞུམ་པ་རྣམས་དང་། ཡང་་་་་
དག་པར་ཞུགས་པ་གཞན་དག་ལ་གོ་རིམ་བཞིན་དུ་ཡང་དག་པར་བསྟན་པ་་་
དང་། ཡང་དག་པར་འཛིན་དུ་གཞུག་པ་དང་། ཡང་དག་པར་གཟེངས་བསྟོད་
པ་དང་། ཡང་དག་པར་དགའ་བར་བྱ་བ་བྱང་ཆུབ་སེམས་དཔས་ཤེས་རབ་གང་
ཡིན་པའོ། །ཞེས་བྱ་བ་དག་དང་། གཞན་ཡང་། ཐབས་ལ་མཁས་པ་དྲིན་ལན་་་
བསབ་པ་ཞེས་བྱ་བའི་མདོ་ལས་ཀྱང་། བྱང་ཆུབ་སེམས་དཔའི་བརྩོན་འགྲུས་སུ་
སངས་རྒྱས་ཀྱི་ཆོས་འཚོལ་བ་ནི། སེམས་ཅན་དད་པའི་སེམས་བསྐྱེད་པའི་ཕྱིར་
གཏན་ཚིགས་ཀྱི་རིག་པའི་བསྟན་བཅོས་སློབ་པར་བྱེད་དོ། །གཞན་ཡང་ཉེས་་་
སྐྱོན་ཐམས་ཅད་ཤེས་པར་བྱ་བ་དང་། མུ་སྟེགས་ཅན་གྱི་ངན་པར་བལྟ་བའི་་་
གཙུག་ལག་གཞིག་པར་བྱ་བ་དང་། སེམས་ཅན་གདུལ་བའི་ཐབས་མཁས་པ་
ཤེས་པར་བྱ་བ་དང༌། དེ་བཞིན་གཤེགས་པས་གསུངས་པའི་དོན་དང་། འཇིག་
རྟེན་པའི་ཚིག་གི་དོན་རྣམ་པར་དབྱེ་བར་བྱ་བའི་ཕྱིར་བྱང་ཆུབ་སེམས་དཔའི་
གཏན་ཚིགས་ཀྱི་རིག་པའི་བསྟན་བཅོས་སློབ་པར་བྱེད་དོ། །བྱང་ཆུབ་སེམས་
དཔའ་ཅིའི་ཕྱིར་སྒྲའི་རིག་པའི་བསྟན་བཅོས་སློབ་པར་བྱེད་ཅེ་ན། སྒྲའི་ཚིག་་་
ཡོངས་སུ་དག་པར་བརྒྱན་པ་དང་། ཡོངས་སུ་མ་དག་པའི་ཚིག་གི་དོན་གསལ་
• 346 •



བར་སྟོན་མི་ནུས་པ་དང་། དོན་ཐམས་ཅད་ཤེས་ཤིང་ཁོང་དུ་ཆུད་པར་བྱ་བ་་་
དང་། ཡང་དག་པའི་ཚིག་མ་ཉམས་པས་ང་རྒྱལ་གྱིས་མི་ཤིགས་པ་དང་། ངན་་
པར་ལྟ་བ་ལས་བཟློག་ཅིང་སེམས་ཅན་གདུལ་བའི་ཐབས་མཁས་པ་ཤེས་པར་་
བྱ་བའི་ཕྱིར་བྱང་ཆུབ་སེམས་དཔའ་སྒྲའི་རིག་པའི་བསྟན་བཅོས་སློབ་པར་བྱེད་
དོ། །བྱང་ཆུབ་སེམས་དཔའ་ཅིའི་ཕྱིར་སྨན་དཔྱད་ཀྱི་རིག་པའི་བསྟན་བཅོས་་་
སློབ་པར་བྱེད་ཅེ་ན། སེམས་ཅན་མི་དགེ་བའི་ནད་བཞི་བརྒྱ་རྩ་བཞི་དང་བྲལ་
བར་བྱ་བ་དང་། སེམས་ཅན་རྣམས་ལ་བྱམས་ཤིང་བརྩེ་བའི་ཕྱིར་སེམས་ཅན་་་་
རྣམས་དད་པ་བསྐྱེད་པར་བྱ་བ་དང་། དེ་ལྟར་ནད་དང་བྲལ་བས་དགའ་བའི་
སེམས་བསྐྱེད་པར་བྱ་བ་དང་། དེ་ལྟར་དགའ་སེམས་བསྐྱེད་པས་རྟག་ཏུ་སངས་
རྒྱས་དྲན་པར་འགྱུར་ཏེ། སྙིང་རྗེ་ཆེན་པོས་སེམས་ཅན་རྣམས་ལ་ཕ་རོལ་ཏུ་ཕྱིན་
པར་བྱ་བའི་ཕྱིར་བྱང་ཆུབ་སེམས་དཔའ་སྨན་དཔྱད་ཀྱི་རིག་པ་སློབ་པར་བྱེད་
དོ། །བྱང་ཆུབ་སེམས་དཔའ་ཅིའི་ཕྱིར་འཇིག་རྟེན་པའི་བཟོ་རིག་སློབ་པར་བྱེད་
ཅེ་ན། སེམས་ཅན་ལ་ཕན་པར་བྱ་བའི་ནོར་ཟང་ཟིང་རྙེད་སླ་བས་སེམས་ཅན་
རྣམས་དད་པ་སྐྱེ་བར་བྱ་བ་དང་། འཇིག་རྟེན་གྱི་བྱ་བའི་དངོས་པོ་ཀུན་ཤེས་་་
པས་ང་རྒྱལ་གཞོམ་པ་དང་། སེམས་ཅན་གདུལ་བར་བྱ་བ་དང་། སྲིད་པའི་ཆོས་
ཀུན་ལ་སྒྲིབ་པ་ཀུན་བསལ་བའི་ཕྱིར་བྱང་ཆུབ་སེམས་དཔའ་བཟོའི་རིག་པ་་་་
སློབ་པར་བྱེད་དོ། །གལ་ཏེ་བྱང་ཆུབ་སེམས་དཔས་རིག་པའི་དངོས་པོ་ལྔ་་་་
བསླབས་ན་ནི་ནམ་དུའང་བླ་ན་མེད་པ་ཡང་དག་པར་རྫོགས་པའི་བྱང་ཆུབ་ཏུ་
ཐམས་ཅད་མཁྱེན་པའི་ཡེ་ཤེས་ཐོབ་པར་མི་ནུས་སོ། །དེ་བས་ན་བླ་ན་མེད་པའི་
• 347 •



བྱང་ཆུབ་ཐོབ་པར་བྱ་བའི་ཕྱིར་རིག་པའི་དངོས་པོ་ལྔ་བསླབ་པར་བྱའོ། །བྱང་
ཆུབ་སེམས་དཔའ་དྲིན་ཤེས་པ་དང་དྲིན་བསབ་པ་ནི་སེམས་ཅན་ལ་བཤད་་་་
པའི་དངོས་པོ་བཤད་ཅིང་བསྟན་པར་བྱའོ། །ཇི་ལྟར་བཤད་ཅེ་ན། བླ་ན་མེད་པ་
ཡང་དག་པར་རྫོགས་པའི་བྱང་ཆུབ་ཐོབ་པར་བྱ་བའི་ཕྱིར་རིག་པ་ལྔ་དང་ལྡན་
པར་བཤད་པར་བྱའོ། །ཞེས་དང་། དེ་ཉིད་འགྲེལ་བར་མཛད་པ་དག་གིས་ཀྱང་།
རྣམ་པ་ཀུན་ཏུ་ཞེས་བྱ་བ་ནི་ཡེ་ཤེས་ཀྱི་སྐུ་ལ་བརྟེན་ནས་རིག་པའི་གནས་ལྔའི་
སྣང་བ་རྒྱ་ཆེན་པོ་ཁྱབ་པས་གདུལ་བྱ་ཚིམ་པར་མཛད་དོ། །དེ་ལ་སྒྲ་རིག་པ་ནི་
བྱཱ་ཀ་ར་ཎ་སྟེ་དོན་གསལ་བར་བྱེད་དོ། །གཏན་ཚིགས་རིག་པ་ནི་ཚད་མ་སྟེ་་་
རྒོལ་བ་ཚར་གཅོད་དོ། །གསོ་བ་རིག་པ་ནི་ལུས་གནས་པར་བྱེད་དོ། །བཟོ་རིག་
པ་ནི་འཚོ་བ་མི་ཉམས་པ་དང་ཡིད་སྐྱོ་བ་མེད་པར་བྱེད་དོ། །རྟོགས་པ་རིག་པ་
ནི་ལམ་གོམས་ནས་ཉོན་མོངས་པ་བཅོམ་ཞིང་ཡེ་ཤེས་བསྐྱེད་པར་བྱེད་དོ། །ལམ་
དེ་ཡང་དབང་པོ་རབ་དང་འབྲིང་དང་ཐ་མའི་བྱེ་བྲག་གིས་ཚར་གཅོད་པ་དང་
རྗེས་སུ་གཟུང་བའི་བྱེ་བྲག་གི་རྣམ་པ་ཐ་དད་དོ། །ཞེས་བྱ་བ་ལ་སོགས་པ་རྒྱས་
པར་གསུངས་ཏེ་དེས་ནི་ཤེས་པར་བྱ་བ་ཐམས་ཅད་ཀྱི་དགོས་པ་དང་བཅས་པ་
ཆབས་ཅིག་ཏུ་བསྟན་པ་ཡིན་ནོ། །དེ་ལྟར་ཐར་པ་འདོད་པ་རྣམས་ཀྱིས་མང་དུ་
ཐོས་པར་བྱ་བའི་ལམ་གྱི་རིམ་པ་རགས་པར་བཤད་པ་དེའང་བསྡུ་ན་འདི་ལྟར་
ཤེས་པར་བྱ་དགོས་པ་དག་ཀྱང་ཡོད་དོ། །ཆོས་མངོན་པ་མཛོད་ལས། དེ་བཞིན་
ཆོས་དོན་ངེས་ཚིག་དང་། །སྤོབས་པ་སོ་སོ་ཡང་དག་རིག །གསུམ་ནི་གོ་རིམ་་་
བཞིན་མིང་དང་། །དོན་དང་ངག་ལ་ཐོགས་མེད་ཤེས། །བཞི་པ་རིག་པ་ཐགས་་
• 348，



ཐོགས་མེད། །མངོན་ཤེས་ལམ་ལ་དབང་རྙེད་ལ། །དེ་ཡི་དམིགས་པ་ངག་དང་་་
ལམ་། །ཞེས་བཤད་པའི་དོན་ནི་འདི་ཡིན་ཏེ། ཆོས་དང་། དོན་དང་། ངེས་པའི་་
ཚིག་དང་། སྤོབས་པ་སོ་སོ་ཡང་དག་པར་རིག་པ་བཞི་ལ། མིང་དང་ཞེས་པས་་
མཚོན་ནས་མིང་དང་ཚིག་དང་ཡི་གེ་སྟེ་ཚོགས་གསུམ་གྱི་རིག་པ་སྟེ་འདི་གསུམ་
ནི་ཤེས་བྱ་རྟོགས་པར་བྱ་བའི་གཞིའམ་རྩ་བ་ལྟ་བུ་ཡིན་པས་ན་གཞི་སྟེ་ཆོས་་་་་
ཞེས་པ་ལ་སྦྱར་བར་བྱའོ། །དོན་དང་ཞེས་པས་ནི་མིང་ཚིག་ཡི་གེ་གསུམ་གྱི་་་་་
བརྗོད་པར་བྱ་བའི་དོན་ནམ་དོན་གྱི་མཆོག་མྱ་ངན་ལས་འདས་པའི་རིག་པ་སྟེ་
དོན་དང་ཞེས་པ་ལ་སྦྱར་བར་བྱའོ། །ངག་ལ་ཞེས་པ་ནི་བཤད་པ་རྒྱུ་མཚན་ཅན་
གྱི་ངག་གི་རྒྱུ་མཚན་རིག་པ་རྟགས་དང་བྱེད་པ་ལ་སོགས་པའི་སྦྱོར་བ་ཤེས་པ་་
སྟེ་ངེས་ཚིག་ཅེས་པ་ལ་སྦྱར་བར་བྱའོ། །ཐོགས་མེད་ཤེས་པ་ནི་དེ་དག་གསུམ་་་
ཆར་ལ་སྦྱར་བར་བྱའོ། །སོ་སོར་རིག་བཞི་པ་ནི་རིག་པ་ཞེས་པ་སྟེ་དོན་དང་་་་་
འབྲེལ་བའི་ངག་མངོན་པར་བརྗོད་པ་དང་ཤུགས་ལས་གྲོལ་བ་སྟེ་ཐགས་ཐོགས་
མེད་པར་མངོན་པར་བརྗོད་པ་དང་། ལམ་ཏིང་ངེ་འཛིན་ལ་དབང་ལ་གསལ་་
བར་བྱ་ཞིང་མི་རྗེད་པར་བྱ་བ་ཉིད་ལ་ཐགས་ཐོགས་མེད་པར་ཤེས་པ་ཡིན་ནོ། །
དེས་ན་བཞི་པ་འདིའི་དམིགས་པ་ནི་བརྗོད་པ་ངག་དང་ལམ་ཏིང་ངེ་འཛིན་་་་
གཉིས་ཡིན་ཏེ་སྤོབས་པ་ཞེས་བྱ་བ་དང་སྦྱར་བར་བྱའོ། །དེ་བཞིན་དུ་གདགས་
པའི་མདོ་ལས་ཀྱང་གསུངས་ཏེ། མིང་དང་། ཚིག་དང་། ཡི་གེ་དང་། དེ་ཉིད་ཀྱི་
དོན་དང་། དེ་ཉིད་གཅིག་དང་གཉིས་དང་མང་པོ་དང་ཕོ་དང་མོ་ལ་སོགས་་་་
པའི་ཚིག་བླ་བཏགས་དང་། དེ་ལ་ཐགས་ཐོགས་མེད་པར་བྱ་བ་ལ་ཐོགས་པ་་་
• 349 •



མེད་པར་ཤེས་པ་ནི་ཆོས་སོ་སོ་ཡང་དག་པར་རིག་པ་ལ་སོགས་པ་རྣམས་ཡིན་ནོ།།
ཞེས་དང་། འདི་དག་ནི་རྒྱུའི་དབང་དུ་བྱས་ནས་མཛོད་འགྲེལ་དུ། འདིའི་སྔོན་
གྱི་སྦྱོར་བ་ནི་གོ་རིམ་བཞིན་དུ་རྩིས་དང་སངས་རྒྱས་ཀྱི་བཀའ་དང༌། སྒྲའི་རིག་
པ་དང་། གཏན་ཚིགས་ཀྱི་རིག་པ་དག་ཡིན་ཏེ། འདི་རྣམས་ལ་མཁས་པར་མ་་
བྱས་པར་སོ་སོར་ཡང་དག་པར་རིག་པ་བསྐྱེད་པར་མི་ནུས་སོ། །ཞེས་ཀྱང་་་་་
བཤད་ཅིང་ཆོས་རྣམས་ཀྱི་མཚན་ཉིད་རྣམ་པར་ངེས་པ་ཞེས་བྱ་བའི་མདོ་ལས་
ཀྱང་། འཇམ་དཔལ་ཆོས་རྣམས་ཀྱི་ངོ་བོ་དང་མཚན་ཉིད་ཤེས་པས་དོན་སོ་སོ་
ཡང་དག་པ་རིག་པ་ཐོབ་བོ། །དབྱེ་བ་སྣ་ཚོགས་པ་དང་དེའི་རྣམ་པར་བཞག་པ་
ལ་མཁས་པས་སྤོབས་པ་སོ་སོ་ཡང་དག་པར་རིག་པ་ཐོབ་བོ། །མིང་གི་རྣམ་་་་་
གྲངས་སྣ་ཚོགས་ལ་མཁས་པས་ཆོས་སོ་སོ་ཡང་དག་པར་རིག་པ་ཐོབ་བོ། །ངེས་
པའི་ཚིག་ལ་མཁས་པས་ངེས་ཚིག་སོ་སོ་ཡང་དག་པར་རིག་པ་ཐོབ་བོ། །འཇམ་
དཔལ་དེའི་ཕྱིར་ཐམས་ཅད་མཁྱེན་པ་དོན་དུ་གཉེར་ན་ཐོག་མར་ཐོས་པ་དང་
བསམ་པའི་ཤེས་རབ་བསྐྱེད་པར་བྱ་སྟེ། འདི་ནི་སངས་རྒྱས་ཐམས་ཅད་ཀྱི་ཡུམ་
ཡིན་པའི་ཕྱིར་རོ། །ཞེས་སོགས་སྤྱིར་བཏང་ནས་གསུངས་སོ། །
གཉིས་པ་ཐོས་པའི་ལམ་དེ་དག་གི་བྱེ་བྲག་སོ་སོར་བཤད་པ་ལ་གཉིས་ཏེ།
ཕྱི་ནང་ཐུན་མོངས་བ་དང་། ཐུན་མོངས་མ་ཡིན་པའི་ལམ་མོ། །དང་པོ་ལ། བློ་ཁ་
མ་ཕྱོགས་པའི་སྐྱེ་བོ་རྣམས་ཀྱི་ལམ་དང་། དེ་ལས་ཅུང་ཟད་བློ་ཁ་ཕྱོགས་པ་་་་་
རྣམས་ཀྱི་ལམ་མོ། །དང་པོ་ནི། འཇིག་རྟེན་མི་ཆོས་སྤྱོད་པ་ཡོན་ཏན་ཀུན་གྱི་གཞི།
ཞེས་བྱ་བ་ལ་སོགས་པ་རྣམས་ཀྱིས་ནི་ལུགས་ཀྱི་བསྟན་བཅོས་གཙུག་ལག་ཆེན་
• 350 •



པོ་རྣམས་ནས་འབྱུང་བ་རྣམས་དང་། དེ་ཉིད་མཁས་པ་རྣམས་ཀྱིས་ཟུར་དུ་་་་
བཀོལ་བ། བཤེས་སྤྲིང་། ཤེས་རབ་བརྒྱ་པ། ཤེས་རབ་སྡོང་བུ། སྐྱེ་བོ་གསོ་ཐིག
ཚིགས་སུ་བཅད་པའི་མཛོད། ཚིགས་སུ་བཅད་པ་བརྒྱ་པ། དྲི་མ་མེད་པའི་དྲིས་
ལན། ཙ་ན་ཀའི་རྒྱལ་པོ་ལུགས་ཀྱི་བསྟན་བཅོས། མ་སུ་རཀྵ ་དང་། དེ་དག་་་་་་
ཐམས་ཅད་ཀྱི་སྙིང་པོ་བསྡུས་པ་ས་སྐྱ་ལེགས་བཤད་དང་། གཞན་ཡང་བོད་དུ་
རྒྱལ་བ་ཏེ་ནེ་དང་འབྲོམ་སྟོན་པ་སོགས་ཀྱིས་མཛད་པར་གྲགས་པ་མཐའ་དག་
ཡིན་མོད་ཀྱི། དེ་དག་ཐམས་ཅད་ཀྱི་དམ་པའི་ལམ་གྱི་ཐོག་མ་ལྟ་བུའི་ཚུལ་དུ་་་
གདུལ་པ་ཡིན་ཏེ། ཤེས་རབ་སྡོང་བུར། མི་ཡི་ཆོས་ལུགས་ལེགས་སྤྱད་ན། །ལྷ་ཡུལ་
བགྲོད་པ་ཐག་མི་རིང་། །ལྷ་དང་མི་ཡི་ཐེམ་སྐས་ལ། །བརྟེན་ན་ཐར་པ་གམ་ན་་་
ཡོད། །ཅེས་དང་། ས་སྐྱ་ལེགས་བཤད་དུ། རིག་པས་དཔྱད་ན་ཆོས་ལུགས་མི་་་་
འགལ་ཞིང་། །འཇིག་རྟེན་བྱ་བ་ཀུན་ནས་ལེགས་བསྒྲུབ་པ། །དམ་པ་རྣམས་ཀྱི་་
སྤྱོད་ཚུལ་འདི་འདྲ་ཞིག །བཤད་པ་འདི་ནི་ལེགས་བཤད་རིན་ཆེན་གཏེར། །
ཞེས་དང་། འཚོ་བྱེད་ཟས་སུ་སྒྲོ་བཏགས་ནས། །སྨན་གྱིས་ནད་ཆེན་གསོ་བ་ལྟར།།
འཇིག་རྟེན་ལུགས་ཀྱི་རྗེས་འབྲངས་ནས། །བདག་གིས་དམ་པའི་ཚུལ་འདི་བཤད། །
ཅེས་བྱ་བ་ལ་སོགས་པ་གསུངས་པས་སོ། །གཞན་ཡང་། རིན་ཆེན་ལ་སོགས་་་་་
བཟང་ངན་ཤེས་པ་ཡང་། །ཞེས་དཔེ་བསྟན་པའི་ཤུགས་ལས་བརྟག་པ་རྣམ་པ་
བརྒྱད་དེ། དང་པོ་སྐྱེས་པ་དང་། གཉིས་པ་བུད་མེད་བརྟག་པ་རྒྱ་མཚོས་བསྟན་
པ་དང་། མི་སྦྱིན་གྱི་བུས་བསྟན་པ་ལ་སོགས་པ་དང་། རྟ་བརྟག་པ་དྲང་སྲོང་་་་
གིས་བྱས་པའི་ཤ་ལི་ཧོ་ཏྲ་དང་། གྲུ་གུ་སེང་མདོ་འོད་ཆེན་གྱིས་བསྒྱུར་བའི་མེ་་
• 351 •



ལོང་སྐོར་གསུམ་དང་། རྒྱལ་པོ་ཁྲི་སྲོང་ལྡེ་བཙན་ལ་སོགས་པ་རྗེ་བློན་བཅུ་་་་
གསུམ་གྱིས་བྱས་པའི་བསྟན་བཅོས་སོ་སོ་བ་རྣམས་དང་། གླང་པོ་བརྟག་པ་དང་
ས་འོག་གི་གཏེར་བརྟག་པ་གཉིས་མ་འགྱུར་ལ། ནམ་མཁའི་ལྟས་བརྟག་པ་དྲང་
སྲོང་ཀརྨ་ལ་དགའ་བ་དང་། སྟག་སྣ་དང་། མིག་བཅུ་གཉིས་པ་དང་ཏྲི་ཤང་ཀུ་
ལ་སོགས་པ་རྣམས་དང་། ས་དང་ཆུ་བརྟག་པ་སློབ་དཔོན་དུ་ཧ་རས་བྱས་པའི་
ས་འབུམ་དཀར་ནག་ཁྲ་གསུམ་གྱི་རྒྱུད་ལ་སོགས་པ་རྣམས་དང་། རིན་པོ་ཆེ་་་
བརྟག་པཎྜི་ཏ་མ་ཧཱ་ཨོ་ཥ་དྷི ས་མཛད་པའི་བསྟན་བཅོས་དང༌། དེ་ལས་འཕྲོས་
ནས་བོད་དུ་བྱས་པ་འགའ་ཞིག་ཡོད་པ་རྣམས་ཀྱང་ཤེས་པར་བྱ་བ་དང༌། དེ་་་
ཉིད་ལས་འཕྲོས་ནས་བསླབ་པར་བྱ་བ་ལ་སྒྱུ་རྩལ་དྲུག་ཅུ་རྩ་བཞི་ཞེས་བྱ་བའང་
ཡོད་དོ། །སློབ་དཔོན་ཚུལ་ཁྲིམས་བསྐྱངས་ཀྱིས་ལུང་ཕྲན་ཚེགས་ཀྱི་འགྲེལ་པར་
རོལ་མོའི་མཚན་ཉིད་སྒྱུ་མ་དང་། འགྱེད་སྟོབས་དང་ནི་མེ་ཏོག་ལས། །དམག་་་
རྣམས་དང་ནི་བདག་ཉིད་ཤེས། །གཡོས་སུ་བྱ་བ་རྣམ་པར་ངེས། །ཚོང་དང་ནོར་
ནི་བསྒྱུར་བ་དང་། །རྒྱན་དང་ལག་རྩིས་བཅུད་ཀྱི་ལེན། །འཕྲུལ་འཁོར་སྦྱོར་དང་
དྲི་བ་དང་། །འཕོངས་དཔྱད་དང་ནི་ཆེ་སྦྱོར་སྒྲ། །ཡི་གེ་དང་ནི་ཁཱ་སྐད་དང༌།
རང་རང་བཟོ་དང་མཚོན་རྣམས་བརྟག །གཅོད་ཐབས་དང་ནི་སོག་ལེ་དང་། །
ཕུག་རྣམས་སྐོར་བར་བྱེད་པ་དང་། །སོང་དང་འོང་བ་ཤེས་པ་དང་། །གཞི་ཡི་་་
མཚན་ཉིད་ཤེས་པ་དང་། །མདུང་དང་རྡོ་རྗེ་བརྟག་པ་དང་། །ཐབས་ཀྱི་ཚོར་་་
བའི་མཚན་ཉིད་དང་། །ཟུག་རྔུ་འབྱིན་དང་མིག་འཕྲུལ་དང་། །བྷ་ར་ཏ་ཡི་་་་
བསྟན་བཅོས་ཤེས། །བཅིང་དང་ཁང་པ་བརྩེགས་མ་དང་། །དེ་བཞིན་གོས་ནི་་
• 352 •



འཕང་བ་དང་། ཡན་ལག་མཉེ་དང་མོ་འདེབས་དང་། །དེ་བཞིན་ཆུ་ནི་ཀུན་་་་་་
འཛིན་དང་། །དུང་གི་སྒྲ་དང་སྡེབ་སྦྱོར་དང་། །གྲོང་རྡལ་དང་ནི་གླེག་འདྲ་དང་། །
མཚན་མོ་ཆོམ་རྐུན་ཤེས་པ་དང་། །སྒྲ་དང་ས་རྟོག་བྱེད་པ་དང་། །སྐྱེས་པ་བུད་་་
མེད་རྟ་དང་ནི། །གླང་པོའི་མཚན་ཉིད་གར་སློབ་དང་། །འབྱུང་པོ་དག་ནི་གསོ་
བ་དང་། །ཟངས་མ་འཁར་བ་གསེར་དག་དང་། །ཤིང་དང་དུང་དང་ཤེས་པས་་་་
དང༌། །རི་མོ་མཚོན་དང་སོ་དག་གི། །ལས་རྣམས་དེ་དག་གོ་རིམ་བཞིན། །སྐར་
མའི་གཏན་ཚིགས་ཤེས་པ་དང་། །མཚན་མ་ཤེས་པ་ཉིད་དང་ཡང་། །ངེས་པའི་
ཚིག་གི་གཞུང་རྣམས་ཀྱི། །སྒྱུ་རྩལ་དྲུག་ཅུ་རྩ་བཞིར་དྲན། །ཞེས་པ་དང་། སྐྱེས་་་་
རབས་ཀྱི་རྒྱ་ཆེར་འགྲེལ་དུ་གསུངས་པ་ལྟ་བུ་དང་། ཡང་རིག་པའི་གནས་མཆོག་
བཅོ་བརྒྱད་ཐུགས་ཆུད་ཅིང་། ཞེས་པའི་དོན་ཚེ་སྔ་ཕྱི་བར་གསུམ་རིག་པས་ཚེ་
རིག་པ་ཞེས་སོགས་འདྲེན་པ་རྣམས་ནི་རང་བཟོ་འབའ་ཞིག་ཡིན་པས་མི་་་་་་
རིགས་སོ་ཞེས་འདུལ་བ་ལུང་ཕྲན་ཚེགས་དང་། སྐྱེས་རབས་ཀྱི་རྒྱ་ཆེར་འགྲེལ་་
དང་། བྱེ་བྲག་རྟོགས་བྱེད་རྣམས་སུ་གསལ་བར་བགྲངས་ཤིང་དམིགས་བསལ་
བཀོལ་བདེ་བར་མཛོད་ཀྱི་རང་འགྲེལ་དུ། རོལ་མོ་འཁྲིག་ཐབས་འཚོ་རྩིས་་་་་
གྲངས་དང་སྒྲ། །གསོ་དཔྱད་ཆོས་ལུགས་བཟོ་འཕོངས་གཏན་ཚིགས་དང་། །
རྣལ་འབྱོར་ཐོས་པ་དྲན་པ་སྐར་མའི་དཔྱད། །རྩིས་མིག་འཕྲུལ་འཁོར་སྔོན་་་་་་
རབས་སྔོན་བྱུང་རིག །འདི་དག་རིག་པའི་གནས་ཆེན་བཅོ་བརྒྱད་ཡིན། །ཞེས་་
བྱ་བ་རྣམས་ཏེ་དེ་དག་ཐམས་ཅད་ཀྱང་བློ་དང་ལྡན་པ་རྣམས་ཀྱིས་བགྲོད་པར་
བྱ་བའི་ལམ་ཆེན་དག་ཡིན་ནོ། །ཞེས་ཤེས་པར་བྱའོ། །འོ་ན་རིག་པའི་གནས་་་
• 353 •



བཅོ་བརྒྱད་ནི་དྲང་སྲོང་རྣམས་ཀྱིས་ཤེས་པར་བྱ་བའི་རིག་པའི་གནས་མ་ཡིན་
ནམ་ཞེ་ན་བདེན་ཏེ། བཤད་རྒྱུད་དུ་དེ་ལྟར་བཤད་པས་འཁྲུལ་པའི་གཞིར་གྱུར་
པ་ཡིན་མོད། གཞན་དུ་ན་ཕྲན་ཚེགས་དང་སྐྱེས་རབས་ཀྱི་འགྲེལ་པ་གཉིས་ཀར་
དུ། བྲམ་ཟེའི་ཁྱེའུ་རིག་བྱེད་ཀྱི་ལུང་ལ་བརྟེན་པའི་བསླབ་པའི་གནས་ལ་མ་་་་
ཞུགས་པ་རྣམས་ཀྱིས་བསླབ་པར་བྱ་བའི་རིག་པའི་གནས་ཡིན་པར་གསལ་པོར་
བཤད་ཅིང་། རིགས་པས་དཔྱད་པ་ནའང་སྐྱེ་བོ་རྣམས་ཀྱི་སློབ་པར་མི་རིགས་་་
པའི་ལྷག་པོའི་ཆོས་ནི་འགའ་ཡང་མེད་པས་སོ། །དེས་ན་མཁས་པ་རྣམས་འཇུག་
པའི་སྒོར། གཞན་ལས་གཞན་དག་རྣམས་བཤད་པ། །འདི་ཡི་ནང་དུ་འདུས་་་
ཞེས་བྱ། །ཞེས་བཤད་པ་ལྟར་རིག་པའི་གནས་ལྔར་བསྡུ་ན་ཕལ་ཆེར་བཟོ་རིག་
པར་འདུ་ལ། གཏན་ཚིགས་དང་སྒྲ་དང་གསོ་དཔྱད་རྣམས་ནི་རང་རང་གི་་་་
ཁོངས་སུ་གཏོགས་པ་ཡིན་པས་ཐུན་མོང་བ་ཡིན་པའི་ཤེས་བྱེད་དུའང་གསལ་་
པོར་གྱུར་པ་ཡིན་ནོ། །གཉིས་པ་དེ་དག་ལས་ཅུང་ཟད་བློ་ཁ་ཕྱོགས་པ་རྣམས་ཀྱི་
ལམ་ནི། བརྗོད་མ་ཐག་པའི་རིག་པའི་གནས་བཅོ་བརྒྱད་དག་ཀྱང་ཡིན་མོད་ཀྱི་
ཕལ་ཆེར་གྲགས་ཆེ་བའི་དབང་གིས་བཟོ་དང་གསོ་བ་སྒྲ་དང་ཚད་མ་བཞི་དང་
རིག་གནས་ཆུ་བ་ལྔ་དང་དགུའོ། །དང་པོ་ཅུང་ཟད་བཟོའི་གནས་ལ། ལོངས་་་
སྤྱོད་རྫོགས་པའི་སྐུ་དང་། སྤྲུལ་སྐུ་དང་། བྱང་སེམས་དང་། ཁྲོ་བོ་ཁྲོ་མོ་ལ་སོགས་
པའི་ཚད་སྟོན་པའི་དཔལ་དུས་ཀྱི་འཁོར་ལོ་དང་། བདེ་མཆོག་སྡོམ་འབྱུང་དང་།
ཤཱ་རིའི་བུ་དང་དྲང་སྲོང་ཨ་ཏྲེའི་བུས་ཞུས་པ་རྣམས་དང་། བོད་ཀྱི་མཁས་པ་་་
རྣམས་ཀྱིས་བྱས་པའང་ཇི་སྙེད་ཅིག་ཡོད་པ་རྣམས་སོ། །ཐུགས་སམ་ཆོས་ཀྱི་སྐུ་
• 354 •



མཆོད་རྟེན་ཆེན་པོ་བརྒྱད་ཚན་གསུམ་ལ་སོགས་པའི་ཚད་སྟོན་པ་གཙུག་ཏོར་་
དྲི་མེད་ལ་རྒྱ་བོད་ཀྱི་འགྲེལ་པས་བཀྲལ་བ་རྣམས་དང་། གསུང་གི་ཡི་གེའི་་་༌་
གཟུགས་ཀྱི་ཚད་སྟོན་པ་ལཉྩ་ན་ལ་སོགས་པ་རྣམས་ལ་རྒྱ་གར་དུ་ཡོད་པར་་་་་
གྲགས་ཤིང་བོད་ཡིག་ལའང་དབུ་ཅན་དང་འབྲུ་མའི་ཚད་སྟོན་པ་ཐུ་མིས་་་་་
མཛད་ཟེར་བའི་བསྟན་བཅོས་དང་དེ་རྣམས་ཀྱི་རྟེན་གཞལ་ཡས་ཁང་གི་ཚད་་
སྟོན་པ་སློབ་དཔོན་ཨ་བྷཱ་ཡས་མཛད་པའི་རྡོ་རྗེ་ཕྲེང་བ་ལྟ་བུ་དང་། གཞན་་་་་
ཡང་རྡོ་རྗེ་དྲིལ་བུ་སོགས་ཕྱག་མཚན་རྣམས་དང་། རྒྱན་དྲུག་དང་ཆས་བརྒྱད་ལ་
སོགས་པ་རྣམས་ཀྱི་ཚད་སྟོན་བྱེད་རྗེ་བཙུན་གྲགས་པ་སོགས་ཀྱིས་མཛད་པ་་་་
རྣམས་དང་། གསེར་འགྱུར་གྱི་བསྟན་བཅོས་ཀླུ་སྒྲུབ་ཀྱིས་མཛད་པ་དང་། གཞན་
ཡང་སྒྱོགས་དང་ཆུའི་འཕྲུལ་འཁོར་དང་མེའི་འཕྲུལ་འཁོར་དང་གྲུ་དང་ཤིང་རྟ་
ལ་སོགས་པའི་བཅོས་ཐབས་དུས་འཁོར་དུ་བཤད་པ་རྣམས་དང་། ཨོ་རྒྱན་པད་
མས་མཛད་ཟེར་བའི་བཟོ་ཡིག་པ་ཏྲར་གྲགས་པ་རྣམས་ཀྱང་ཐོས་ཤིང་ཤེས་་་་་
པར་བྱ་བའི་ལམ་ཡིན་ནོ།།
གཉིས་པ་གསོ་བའི་གནས་ལ་ཡོངས་སུ་གྲགས་པ་དང་ད་ལྟ་བོད་ཡུལ་ན་་
ཡོད་པ་མཐའ་དག་ནི་རྒྱ་མཚོ་ཆེན་པོ་ཙམ་དུ་བས་པས་རྔོ་མི་ཐོགས་མོད་ཀྱི།
འོན་ཀྱང་ཤེས་བྱའི་མཐའ་རྟོགས་པའི་སླད་དུ་བརྟག་ཅིང་དཔྱད་པར་བྱ་བ་་་
ཡིན་ཞིང་ཡན་ལག་ཐམས་ཅད་མ་ཚང་བ་མེད་པ་ནི་རྒྱུད་བཞི་དང་ཡན་ལག་་་
བརྒྱད་པ་གཉིས་ཡིན་ནོ། །སྒྲའི་གནས་ལ་གཞོན་ནུ་སྨིན་དྲུག་གིས་ཤརྦ་ཝརྨ་ལ་
བཤད་པའི་ཀ་ལཱ་པ་དང་། དེའི་ཡན་ལག་བྱིངས་མདོ་དང་ཨུཥྛ ་ཏེ་མདོ་གསུམ་
• 355 •



དང་། དེ་ཉིད་ཀྱི་འགྲེལ་པ་དུརྒ་སིདྷ ས་མཛད་པ་ལ་དུར་སེང་དང་། བྲམ་ཟེ་་་
གྲགས་འབྱོར་གྱིས་མཛད་པའི་སློབ་མ་ལ་ཕན་པ་དང་། པཎྜི་ཏ་སྒྲོལ་བའི་དབང་
ཕྱུག་གིས་དེ་ལས་བཏུས་པ་དང་། སི་སོགས་ལ་སློབ་དཔོན་འཇམ་དཔལ་གྲགས་
པ་དང་ངག་གི་དབང་ཕྱུག་གིས་བྱས་པའི་འགྲེལ་ཆེན་དང་། སློབ་དཔོན་གསང་
བ་བྱིན་གྱིས་མཛད་པའི་ཉེ་བསྒྱུར་གྱི་འགྲེལ་པ་དང་། སློབ་དཔོན་ཙནྡྲ ་གོ་མིས་
མཛད་པའི་ཙནྡྲ ་པའི་རྩ་བའི་མདོ། བྱིངས་ཀྱི་མདོ། ཨུ་ཎཱ་དེ། ཉེ་བསྒྱུར་ཉི་ཤུའི་
བཤད་པ། ཡི་གེའི་མདོ་གནས་བརྒྱད་ཆུང་ངུ་རྣམས་མཛད་ཅིང་འདིའི་རྩ་བ་ལ་
འགྲེལ་པ་འགྲེལ་བཤད་ཇི་སྙེད་ཅིག་ཡོད་པར་བཤད་ཀྱང་བོད་དུ་མ་འགྱུར་ལ།
སྐབས་དྲུག་པོའི་སྤྱིར་བཏང་ཡང་ཡང་དག་པར་བསྡུ་བ་མཛད་བྱང་མེད་པ་
ཞིག་དང་། རྣམ་དབྱེའི་ཚིག་ལེའུར་བྱས་པ་སློབ་དཔོན་འཕྲོག་བྱེད་བཟང་པོས་
མཛད་པ་དང་། སུབ་མཐའི་རིན་ཆེན་འབྱུང་གནས་པཎྜི་ཏ་རབ་འབྱོར་ཟླ་བས་
མཛད་པ་དང་། ཏིང་མཐའི་འགྲེལ་པ་སློབ་དཔོན་དཔལ་གྱིས་མཛད་པ་དང་།
ཨུ་ཎཱ་དེའི་འགྲེལ་པ་མཛད་བྱང་མེད་པ་ཞིག་དང་། ཡི་གེའི་མདོའི་འགྲེལ་པ་་་་
སློབ་དཔོན་ཆོས་སྐྱོང་གིས་མཛད་པ་དང་། བྲམ་ཟེ་པཱ་ཎིས་མཛད་པའི་པཱ་ཎི་བྱ་
ཀ་ར་ཎ་དངོས་ནི་མ་འགྱུར་ལ། དེའི་ཡན་ལག་སློབ་དཔོན་ཉི་མའི་སྙིང་པོས་་་་
མཛད་པའི་རབ་ཏུ་སྦྱོར་བའི་སྒོ་རྩ་འགྲེལ་བྱེད་ཅན་དྲུག་དང་ཚིག་སྡུད་དྲུག་་་
སྟོན་པའི་རིམ་པའི་ཕྱེ་བ་གཉིས་པ་ཞིག་དང་། སློབ་དཔོན་སུ་བྷ་ཥ་ཀཱིརྟིས་་་་་
མཛད་པའི་སྨྲ་བ་ཀུན་ལ་འཇུག་པ་རྣམས་དང་། དེ་བཞིན་དུ་དཔལ་ལྡན་བླ་མ་
དམ་པ། བུ་སྟོན་ཐམས་ཅད་མཁྱེན་པ། སྙེ་ཐང་གྲགས་པ་སེང་གེ །དཔང་ལོ་་་་
• 356 •



ཐུགས་རྗེ་དཔལ་བ། མ་ཏི་པཎ་ཆེན་ལ་སོགས་པས་བོད་དུ་མཛད་པའི་བསྟན་་
བཅོས་ཆེ་ཕྲ་ཇི་སྙེད་ཅིག་ཡོད་པ་རྣམས་སོ། །
གཏན་ཚིགས་རིག་པའི་སྐོར་ལ་ཚད་མ་ཞེས་བྱ་སྟེ། སློབ་དཔོན་ཕྱོགས་ཀྱི་
གླང་པོས་ཚད་མའི་བསྟན་བཅོས་བརྒྱ་རྩ་བརྒྱད་མཛད་པར་གྲགས་པའི་སྙིང་པོ་
བསྡུས་པ་ལ་ཚད་མ་མདོ། དེའི་རང་འགྲེལ། དམིགས་པ་བརྟག་པ་རང་འགྲེལ་་
དང་བཅས་པ། རིགས་པ་ལ་འཇུག་པ། དུས་གསུམ་བརྟག་པ། ཕྱོགས་ཆོས་་་་་
འཁོར་ལོ་རྣམས་དང་། སློབ་དཔོན་ཆོས་ཀྱི་གྲགས་པས་མཛད་པའི་རྣམ་འགྲེལ།
རྣམ་ངེས་རིག་ཐིགས། གཏན་ཚིགས་ཐིགས་པ་སྟེ་གཙོ་བོ་ལུས་ལྟ་བུའི་བསྟན་་་་
བཅོས་བཞི་དང་། འགྲེལ་པ་བརྟག་པ། རྒྱུད་གཞན་སྒྲུབ་པ། རྩོད་རིག་སྟེ་འཕྲོས་
པ་ཡན་ལག་ལྟ་བུའི་བསྟན་བཅོས་གསུམ་དྲིལ་བས་ཚད་མ་སྡེ་བདུན་དང་། རྣམ་
འགྲེལ་ལེའུ་དང་པོའི་རང་འགྲེལ་དང་། ཕྱི་མ་གསུམ་གྱི་འགྲེལ་པ་ལྷ་དབང་བློས་
མཛད་པ། དེ་གཉིས་ཀའི་འགྲེལ་བཤད་ཤཱཀྱ་བློས་མཛད་པ། ལེའུ་ཕྱི་མ་གསུམ་་
གྱི་འགྲེལ་པ་ཤེས་རབ་འབྱུང་གནས་སྦས་པས་མཛད་པ་རྒྱན་དུ་གྲགས་པ། དེའི་
འགྲེལ་བཤད་རྒྱལ་བ་ཅན་གྱིས་མཛད་པ། རྒྱན་གྱི་ལེའུ་དང་པོའི་འགྲེལ་བཤད་
ཛ་པ་རིས་མཛད་པ། ལེའུ་བར་པ་གཉིས་ཀྱི་འགྲེལ་པ་ཉི་མ་སྦས་པས་མཛད་པ།
བྲམ་ཟེ་བདེ་བྱེད་དགའ་བས་མཛད་པའི་འགྲེལ་བཤད། རྣམ་ངེས་ཀྱི་འགྲེལ་པ་
ཆོས་མཆོག་གིས་མཛད་པ། ཡང་དེའི་འགྲེལ་པ་ཁ་ཆེ་ཛྙཱ་ན་ཤྲཱིས་མཛད་པ། རིག་
ཐིག་གི་རྒྱ་ཆེར་འགྲེལ་ཆོས་མཆོག་གིས་མཛད་པ། ཡང་དེའི་འགྲེལ་པ་དུལ་བའི་
ལྷས་མཛད་པ། ཡང་དེའི་འགྲེལ་པ་བྲམ་ཟེ་ཨ་ཚ་ཊས་མཛད་པ། འབྲེལ་པ་་་་
• 357 •



བརྟག་པའི་རང་འགྲེལ་དེའི་རྒྱ་ཆེར་འགྲེལ་དུལ་བའི་ལྷས་མཛད་པ། རྒྱུད་་་་་་
གཞན་གྲུབ་པའི་འགྲེལ་བཤད་དུལ་བའི་ལྷས་མཛད་པ། རྩོད་རིག་གི་འགྲེལ་པ་
དུལ་བའི་ལྷས་མཛད་པ། ཡང་དེའི་འགྲེལ་པ་ཞི་བ་འཚོས་མཛད་པ། དམིགས་པ་
བརྟག་པའི་འགྲེལ་པ་ཆོས་མཆོག་གིས་མཛད་པའི་ཚད་མ་བརྟག་པ། བྲམ་ཟེ་་་
བདེ་བྱེད་དགའ་བས་མཛད་པའི་འབྲེལ་པ་བརྟག་པ་ལ་སོགས་པ་རྣམས་དང་།
བོད་དུ་གྲགས་པའི་ལུགས་སོ་སོ་དག་ཀྱང་སྣང་ངོ༌། །རིག་གནས་ཆུང་བ་ལྔའི་་་
དང་པོ་སྙན་ངག་ལ། སྙན་ངག་གི་མཚན་ཉིད་སྟོན་པར་བྱེད་པ་མེ་ལོང་སློབ་་་
དཔོན་དཎྜིས་མཛད་པ། དེ་ལ་ ་ན་ཤི་དང་ངག་གི་དབང་ཕྱུག་གི་འགྲེལ་པ་་་
ཡོད་ཀྱི་བོད་དུ་མ་འགྱུར་ལ། བོད་འགྲེལ་དཔང་ལོ། འཇམ་དབྱངས། ཁ་ཆེ། སྒྲ་
པ་སངྒ་ཤི་རྣམས་ཀྱིས་མཛད་པ། གུང་ཐང་པ་བདེ་བློའི་དཀའ་འགྲེལ་དང་།
བོད་ཀྱི་མཁས་པ་རྣམས་ཀྱིས་མཛད་པའི་སྤྱི་དོན་དཔེར་བརྗོད་དང་བཅས་པ།
བདག་གིས་བྱས་པའི་མེ་ལོང་གི་མེ་ལོང་རྣམས་དང་། གཞན་ཡང་དགེ་བའི་་་་
དབང་པོས་མཛད་པའི་དཔག་བསམ་འཁྲི་ཤིང་དང་། དཔའ་བོས་མཛད་པའི་
སྐྱེས་རབས་སོ་བཞི་པ་དང་། རྟ་དབྱངས་ཀྱིས་མཛད་པའི་སངས་རྒྱས་ཀྱི་སྤྱོད་པ་
སྟོན་པའི་སྙན་ངག་དང་། སློབ་དཔོན་སེང་གེ་ཞབས་འབྲིང་བས་མཛད་པའི་་་
སྐྱེས་རབས་སོ་ལྔ་པ་དང་། གསང་བ་སྦྱིན་གྱིས་མཛད་པའི་གཞོན་ནུ་མ་བདུན་
གྱི་རྟོགས་བརྗོད་དང་། ནག་མོའི་ཁོལ་པོས་མཛད་པའི་སྤྲིན་གྱི་ཕོ་ཉ་ལ་སོགས་
པ་རྣམས་སོ། །གཉིས་པ་སྡེབ་སྦྱོར་ལ། སྡེབ་སྦྱོར་གྱི་མཚན་ཉིད་སྟོན་པའི་བསྟན་
བཅོས་རིན་ཆེན་འབྱུང་གནས་ཞི་བས་མཛད་པ། དེའི་རང་འགྲེལ་སློབ་དཔོན་
• 358 •



ཡེ་ཤེས་དཔལ་གྱིས་མཛད་པའི་དཔེར་བརྗོད་དང་། ས་སྐྱ་པཎྜི་ཏས་མཛད་པའི་
མེ་ཏོག་གི་ཆུན་པོ་དང་། དེ་དག་དང་རྗེས་སུ་མཐུན་པ་ཐུ་མི་སམ་བྷོ ་ཊས་་་་་
མཛད་པའི་སུམ་རྟགས། དེའི་འགྲེལ་པ་སྔ་ཕྱིར་བྱུང་བ་སྣར་ཐང་པ་སངྒ་་་་
དང་། ལྷོ་བྲག་པ་དར་མ་སེང་གེ་དང་། ཡར་འབྲོག་པ་རིན་ཆེན་ཏོག་དང་།
ཐམས་ཅད་མཁྱེན་པ་བྱམས་པ་གླིང་པ་དང་། ཞ་ལུ་ལོ་ཆེན་སོགས་ཀྱིས་མཛད་
པ་རྣམས་དང་། དག་ཡིག་ཏུ་གྲགས་པ་སྙེ་ཐང་པ་གྲགས་པ་སེང་གེའི་གང་ངྒཱའི་
ཆུ་རྒྱུན། གཙང་ནག་ཕུག་པ་ཐུགས་རྗེ་སེང་གེའི་བདུད་རྩིའི་ཆུ་རྒྱུན། སྟག་སྟོན་
གཞོན་ནུ་དཔལ་གྱི་འོད་ཟེར་བརྒྱ་པ། བུ་སྟོན་སེང་གེ་འོད་ཀྱི་སྒྲ་དོན་རྒྱ་མཚོའི་
མེ་ལོང་། བསམ་སྡིངས་པ་ཀུན་བསམ་གྱི་འཁྲུལ་སྤོང་རྣམས་དང་། གཞན་ཡང་
ལོ་ཆེན་བློ་ལྡན་ཤེས་རབ་དང་། ཐམས་ཅད་མཁྱེན་པ་བྱམས་པ་གླིང་པས་མཛད་
པའི་སྨྲ་བའི་རྒྱན་ལ་སོགས་པ་རྣམས་སོ། །གསུམ་པ་མིང་གི་མངོན་བརྗོད་ལ།
པཎྜི་ཏ་འཆི་མེད་སེང་གེས་མཛད་པའི་ཨ་མ་ར་ཀོ་ཥ་དང་། དེའི་འགྲེལ་པ་པཎྜི་
ཏ་གྲགས་འབྱོར་ཟླ་བའི་འདོད་འཇོ་དང་། པཎྜི་ཏ་དཔལ་འཛིན་སྡེས་མཛད་་་
པའི་སྣ་ཚོགས་གསལ་བ་དང་། ས་པཎ་གྱི་མཛད་པའི་ཚིག་གཏེར་དང་། སྣར་་་་
ཐང་པའི་གསེར་ཕྲེང་རོལ་པ་ལ་སོགས་པའོ། །བཞི་པ་ཟློས་གར་ལ་སློབ་དཔོན་
ཙནྡྲ ་གོ་མིས་མཛད་པའི་འཇིག་རྟེན་ཀུན་ཏུ་དགའ་བའི་ཟློས་གར་དང་། དཔལ་
དགའ་བའི་ལྷས་མཛད་པའི་ཀླུ་ཀུན་དུ་དགའ་བའི་ཟློས་གར་དང་། ས་པཎྜི་ཏས་
མཛད་པའི་རོལ་མོའི་བསྟན་བཅོས་ལ་སོགས་པ་རྣམས་སོ། །ལྔ་པ་རྩིས་ཀྱི་རིག་
པ་ལ། མངོན་པའི་སྡེ་སྣོད་ལས། གཅིག་བཅུ་བརྒྱ་སྟོང་ཁྲི་འབུམ་དང་། །ས་ཡ་བྱེ་
• 359 •



བ་དུང་ཕྱུར་རྣམས། །རྐྱང་པ་ཡིན་ནོ་ཁུག་པ་ནི། །ཐེར་འབུམ་ཁྲག་ཁྲིག་རབ་་་་
བཀྲམ་དང་། །གཏམས་དཀྲིགས་མི་འཁྲུག་ཁྱད་འབྱིན་དང་། །པང་བརྟེན་དེད་
འདྲེན་མཐའ་སྣང་དང་། །རྒྱུ་རིག་འོད་མཛེས་དབང་པོ་དང་། །ལེགས་འབྱིན་་་་
རྟོགས་འགྲོ་བྱིང་རྡུལ་དང༌། །རྒྱ་རྟག་སྟོབས་འཁོར་བརྡ་ཤེས་དང་། །རྣམ་་་་
འབྱུང་སྟོབས་མིག་གྲངས་མེད་དོ། །དེ་རྣམས་ཆེན་པོ་དང་བཅས་པའི། །གྲངས་
ཀྱི་གནས་གཞན་ལྔ་བཅུ་གསུམ། །ཚད་མེད་གྲངས་མེད་དཔག་ཏུ་མེད། །སྐྱེ་མེད་
དཔག་ཡས་གཞལ་དུ་མེད། །གཞལ་དུ་མི་ལང་བསམ་མི་ཁྱབ། །ཅེས་བཤད་པ་ལྟ་
བུ་དང་། དེ་བཞིན་དུ་རྒྱ་ཆེར་རོལ་པ། ཕལ་ཆེན། སྡོང་པོ་བཀོད་པ། འཇིག་རྟེན་
པའི་གྲངས་ཀྱི་བརྡ། འཇམ་དཔལ་རྩ་རྒྱུད་སོགས་ནས་འབྱུང་བ་ལྟ་བུ་དང་དུས་
ཀྱི་འཁོར་ལོར། ཕྲ་རབ་བརྒྱད་རྣམས་དག་གིས་ཕྲ་མོ་འདི་གཅིག་ཕྲ་མོ་བརྒྱད་
ཀྱིས་སྐྲའི་རྩེ་མོ་ཕྲ་མོ་སྟེ། འདི་རྣམས་ཀྱིས་ནི་ཀེ་ཚེ་ཤིག་དང་ནས་དང་ལྟོ་འགྲོ་
ནས་ཀྱི་སོར་ཏེ་སོར་མོ་ཉི་མ་ནི། ཟུང་གི་ཁྲུའོ་ཁྲུ་བཞིས་གཞུ་སྟེ་འདིར་ནི་སྟོང་
ཕྲག་གཉིས་ཀྱིས་གཞུའི་རྒྱང་གྲགས་དག་དུ་འགྱུར། རྒྱང་གྲགས་བཞི་རྣམས་ཀྱིས་
ནི་དཔག་ཚད་དེ་ཡིས་ལྷ་ཡུལ་པ་དང་ནམ་མཁའ་དག་ལ་ཚད་ཡིན་ནོ། །ཞེས་པ་
དང་། གཟུགས་མིང་དུས་མཐའ་རྡུལ་ཡིག་དང་། ཞེས་སོགས་གོང་དུ་བགྲངས་
པ་ལྟ་བུའི་སྒོ་ནས་ཕྱི་རོལ་གྱི་དངོས་པོ་དང་ནང་གི་དབུགས་དང་དུས་ཀྱི་རིང་་
ཐུང་སོགས་མ་འདྲེས་པར་གཞལ་ནུས་པའི་རིག་པ་རྣམས་སོ། །
གཉིས་པ་ཐུན་མོང་མ་ཡིན་པའི་ལམ་ནི། སྤྱིར་ནི་བཅོམ་ལྡན་འདས་ཀྱི་་་
བཀའ་སྡེ་སྣོད་གསུམ་དང་རྒྱུད་སྡེ་བཞི་དགོངས་འགྲེལ་དང་བཅས་པ་ཡིན་ལ་་
• 360 •



བྱེ་བྲག་ཏུ་རྒྱུ་མཚན་ཉིད་ཐེག་པའི་རྗེས་སུ་འགྲོ་བ་ཡན་ལག་བརྒྱད་བརྗོད་བྱར་
བྱས་པའི་བཀའ་བསྟན་བཅོས་ཇི་སྙེད་པ་རྣམས་དང་། འབྲས་བུ་གསང་སྔགས་
ཀྱི་ཐེག་པའི་རྗེས་སུ་འགྲོ་བ་གཡུ་ཐོག་སྙིང་ཐིག་གི་ཆོས་བསྐོར་རྣམས་ཡིན་ནོ། །
གསུམ་པ་ཐོས་པའི་ལམ་ལ་ཇི་ལྟར་འཇུག་ཚུལ་ནི། རྒྱུ་ནི་འབྲི་ཀློག་མཐའ་རུ་་་
ཕྱིན་པར་བསླབ། །ཆོད་དང་མི་ཆོད་དེ་ལ་བརྟེན་པར་སྣང་། །ཞེས་པའི་དོན་་་་་
གྱིས་ན་ཡི་གེ་འབྲི་ཀློག་གི་མན་ངག་བསྟན་པར་བྱ། དེ་ལ་རྒྱ་གར་བ་རྣམས་ཡི་གེ་
རེ་རེ་འབྲི་བ་བཞིན་ངོ་སྤྲད་པས་བྲིས་བཀླག་ཅིག་ཅར་དུ་ཤེས་པར་གྲགས་ཀྱང་
བོད་དུ་དེ་ལྟར་མ་ཡིན་པས། ཐོག་མར་བཀླག་པ་དང་། དེ་ནས་འབྲི་བའི་ཚུལ་་
བརྗོད་པར་བྱའོ། །དང་པོ་ལ་གཉིས་ཏེ། བོད་སྐད་ཀྱི་ཀློག་ལུགས་དང་སཾསྐྲ་ཏའི་
ཀློག་ལུགས་སོ། །དང་པོ་ནི། གང་དག་ཐོག་མ་ཉིད་དུ་ཀ་མད་སུམ་ཅུ་རྐྱང་པར་
སློབ་ལ། དེ་ལ་བྱང་བ་ན་རེ་རེ་ལ་ཨི་ཨུ་ཨེ་ཨོ་བཞིར་སྦྱར་བའི་ཁུག་པ་དང་། དེ་
བྱང་བ་ན་གཉིས་བརྩེགས་གསུམ་བརྩེགས་སོགས་དང་། དེ་ཡང་བྱང་བ་ན་མིང་
གཞི་སྔོན་འཇུག་དང་རྗེས་འཇུག་དབྱངས་དང་བཅས་པ་སྦྱར་ནས་ཀློག་པའི་་་
སྦྱོར་ཀློག་དང་། དེ་དག་ཤིན་ཏུ་བྱང་བས་མིང་རེ་རེ་ནས་བསྡུས་ཏེ་བཀླག་་་་་
ཆིག་སྡུད་དང་། དེ་ལས་ཅུང་ཟད་བྱང་ནས་མིང་གཉིས་གཉིས་བསྡུས་ནས་ཚིག་
ཏུ་ལེན་པ་ཉིས་ལེན་དང་། དེ་དག་མཐར་ཕྱིན་ནས་བྱང་མ་ཞེས་བྱ་སྟེ་དར་པོ་་
ཆེ་རླུང་གིས་བསྐྱོད་པ་ལ་དཔེ་བླངས་པ་དང་། དེ་ལས་ཅུང་ཟད་མགྱོགས་པ་རྟ་
བྱང་མའི་གསར་ལྟ་བུ་དང་། དེ་ལས་ཀྱང་མགྱོགས་པ་བྲག་ཐོག་ཏུ་ཆུ་ཕོ་བ་ལྟ་
བུར་བཀླག་པའོ། །དེ་ལའང་གཙང་པ་དང་དབུས་པ་དང་ཁམས་པ་སོགས་སྐད་
• 361 •



རིགས་ཀྱི་དབང་གིས་མི་འདྲ་བ་མང་རབ་སྣང་མོད། འོན་ཀྱང་ཡི་གེའི་ཁམས་་
ཉིད་གཙོ་ཆེ་བ་ཡིན་པས། སྐྱེ་གནས་ཀྱི་གདངས་མ་འདྲེས་སྒྲའི་ཟུར་ཕྱིན་པ་དྲག་
ཞན་ཕོ་མོ་མ་ནིང་དང་མཐུན་པ་མགྱོགས་བུལ་དར་ཆགས་པ་སོགས་དག་པ་ཁོ་
ན་ལ་གཙོ་བོར་བྱ་དགོས་པ་ཡིན་ནོ། །ཞིབ་པར་རྗེ་བཙུན་རྩེ་མོས་མཛད་པའི་་་་
ཆོས་ལ་འཇུག་པའི་སྒོ་ལས་ཤེས་པར་བྱའོ། ། །
གཉིས་པ་སཾསྐྲྀ་ཏའི་ཀློག་ལུགས་ལ། དབྱངས་དང་གསལ་བྱེད་གཉིས་ལས་
དང་པོ་ནི། འགྲེང་བུ་ཅན་དང་ན་རོ་ཅན། །རིང་ཆ་ཅན་རྣམས་གཉིས་ཡིན་་་་་
བཀླག །ཤིན་ཏུ་རིང་རྣམས་གསུམ་ཡུན་སོགས། །ལྷག་མ་གཅིག་ཡུན་ཐུང་བའོ། །
ཞེས་པ་དང་། དེའང་ཐུང་ངུ་ཕྱི་མོ་གཅིག་པ་སྟེ། །རིང་པོ་ཕྱི་མོ་གཉིས་པའོ། །སླུ་
ཏ་ཕྱི་མོ་གསུམ་པ་ཡིན། །ཞེས་བཤད་པ་ལྟར་ཨ་ཨི་ཨུ་རྀ་ལྀ་རྣམས་ཐུང་ངུ་ཡིན་
པས་གཅིག་གི་ཡུན་དང་། ཨཱ་ཨཱི་ཨཱུ་རཱི་ཨེ་ཨོ་རྣམས་རིང་པོ་སྟེ་སྔ་མ་རྣམས་ཀྱི་་
གཉིས་ཡུན་དང་། དེ་ལས་ཅུང་ཟད་རིང་བ་ཨེ་ཨོ་གཉིས་ནི། ཨི་ཨོ་དག་ནི་ཨེ་ཨོ་
དག །ཐུང་བ་ཨི་ཨུས་བརྒྱན་པར་བཀླག །ཅེས་པས་ཨེ་ཨི་ཞེས་པ་དང་། ཨོ་ཨུ་་་
ཞེས་པ་ལྟ་བུར་བཀླག་པར་བྱ་ཡི། ཕྱི་མ་ཇི་ལྟ་བའི་ཟུར་ཐོན་པ་ནི་མ་ཡིན་ནོ། །
དེ་རྣམས་གསལ་བྱེད་རྣམས་ལ་ཞུགས་ཀྱང་འདྲ་སྟེ་འོག་ནས་བཤད་པར་བྱའོ། །
གཉིས་པ་གསལ་བྱེད་ནི། གསལ་བྱེད་སྲོག་མེད་ཕྱི་མའི་མགོར། །བརྩེགས་པ་་་
ཚེག་མེད་ཡར་སྦྱར་བཀླག །སྡེ་པའི་དང་པོ་དབྱངས་མེད་ཛ། །བོད་ཀྱི་ག་སོགས་
བཞིན་ཡར་སྦྱར། །ཞེས་པ་གསལ་བྱེད་དབྱངས་མེད་པ་ཕྱི་མའི་སྟེང་དུ་བརྩེགས་
པ་ཨངྒེ ་དང་ཨཥཱ ་ཞེས་པ་ལྟ་བུ་ང་དང་ཥ་གཉིས་ཡར་སྦྱར་ཏེ་ཀློག་པ་དང་།
• 362 •



དེར་མ་ཟད་ཋཀཱུ ་ར་དང་མཛྫ་ཞེས་པ་ལྟ་བུའང་ཡར་སྦྱར་བར་བྱའོ། །དེའང་།
ཀ་ནི་ག་ལྟར་སྦྱར་བྱ་ཞིང་། །ཙ་ཛ་ཊ་ཏ་ད་བཞིན་སྦྱར། །ང་ཉ་ཎ་རྣམས་ན་དང་
མཐུན། །ཤ་དང་ཥ་ནི་ས་ལྟར་ལ། །མ་དང་ལ་ནི་བོད་ལྟར་མཚུངས། །ཞེས་པ་་་
ལྟར་རོ། །དམིགས་བསལ་སྐནྡྷ ་དང་། སྤ་ར་ཎ་ཞེས་པ་ལྟ་བུ་ཐོག་མར་ཡོད་པ་་་
རྣམས་ལ་ས་ཀནྡཱ་དང་། ས་ཕ་ར་ཎ་ཞེས་པ་ལྟ་བུ་ཕྲལ་ནས་སྒྲ་སྔ་མ་ཅུང་མི་་་་
གསལ་བར་བཀླག་པ་དག་ཀྱང་ཡོད་དོ། །ཡང་ཁྲི་ཀླུ་ཞེས་པ་ལྟ་བུ་གཅིག་ཡུན་ཀི་
རི་དང་ཀི་ལི་དང་ཀཱ་ཀཱི་ཀཱུ་ཀེ་ཀོ་ཤྭ་ཞེས་པ་གཞན་རྣམས་གཉིས་ཡུན་སྒྲ་དྲང་་་་
ཐད་ཀཱི་ལ་ཀི་རི་ཞེས་དང་། ཀི་ཀོ་གཉིས་ནི་ཀེ་ཨི་ཀོའུ་ཞེས་གསུམ་ཡུན་དང་། གླུ་
ཏ་སུམ་ཀྱོག་གིས་མཚན་པ་བིཤ་ཞེས་པ་ལྟ་བུ་ཤིན་དུ་རིང་པོ་བེ་ཨི་འེ་ཞེས་པ་་་
ལྟར་བཀླག་པ་དང༌། གཞན་ཡང་ཛ་ལ་ཉ་བཏགས་འགྱའམ་གཉའ། །ཡ་་་་
བཏགས་འགྲེང་བུ་རིང་ཆ་མེད། །ཝ་བཏགས་ན་རོ་གཅིག་ཡུན་ཅན། །ཀ་ཁ་ཡ་
བཏགས་བོད་བཞིན་ཏེ། །ར་ལ་ཡ་བཏགས་ར་ཡར་སྦྱར། །ར་བཏགས་ཕལ་ཆེར་
བོད་དང་མཚུངས་ལ། །མིང་ཐོག་སྡེ་པའི་གསུམ་པ་རྣམས། །འ་ཡིས་འཕུལ་བ་ལྟ་
བུར་བཀླག །དབུས་མཐར་ཡོད་པ་བོད་དང་མཚུངས། །བཞི་པ་རྣམས་ནི་གསུམ་
པ་ལ། །ཧ་སྒྲ་ཅུང་ཟད་ལྡན་པར་བྱ། །སྡེ་པ་གསུམ་པའི་དང་པོ་བཞི། །ཏ་སྡེ་ར་་་་
བཏགས་ཆ་མཐུན་ཏེ། །ལྕེ་རྩེ་ཅུང་ཟད་སྟེང་བཀུག་བཀླག །ཥ་ཡང་དེ་དང་འདྲ་
བ་སྟེ། །ཀྵ ་ནི་ཁྱ་དང་མཐུན་པ་ཡང་། །རྗེས་སུ་ང་རོ་སྡེ་པ་ལ། རང་རང་གི་ནི་ལྔ་
པར་བཀླག །ཡ་སོགས་བརྒྱད་ལ་ང་རུའོ། །ཚེག་དྲག་བཅད་དེ་དྲག་པོར་དང་། །
ལྕེ་རྩ་ཅན་དང་མཆུ་ཅན་ནི། །ཨཀ་ཨས་ཞེས་པ་ལྟ་བུར་བཀླག །བརྗོད་དུ་མི་་་་
• 363 •



རུང་མང་དང་ཉུང་། །བརྩེགས་པ་རང་སྒྲ་དྲན་ཙམ་དུ། །ཕྲལ་བཀླག་དབྱངས་ནི་
འོག་མར་དབང་། །འདྲ་གཉིས་བརྩེགས་སམ་མི་འདྲ་ཡང་། །སྤྱིར་དུ་དབྱངས་་་
གསལ་ངག་ལས་བསླབ། །ཅེས་བཤད་པ་ལྟར་ཤེས་དགོས་སོ། །
གཉིས་པ་འབྲི་བའི་ཚུལ་ལའང་གཉིས་ཏེ། རྒྱ་ཡིག་གི་དབང་དུ་བྱས་པ་་་
དང་། བོད་ཡིག་གི་དབང་དུ་བྱས་པའོ། །དང་པོ་ཡི་གེའི་རིགས་ནི་རྒྱ་ཆེ་རོལ་པ་
ལས། ཚངས་པའི་ཡི་གེ་དང་། ཥ་རཎྜི འི་ཡི་གེ་དང་། པད་མའི་སྙིང་པོའི་ཡི་གེ་་་
དང་། ཨངྒའི་ཡི་གེ་དང་། བཀྲ་ཤིས་པའི་ཡི་གེ་དང་། བངྒ འི་ཡི་གེ་དང་། མངྒ་
དྷའི་ཡི་གེ་དང་། སོར་གདུབ་ཀྱི་ཡི་གེ་དང་། སཱ་ཀཱ་ནིའི་ཡི་གེ་དང་། པཱ་དྷ ་ནིའི་
ཡི་གེ་དང་། ཨ་ཧུ་བའི་ཡི་གེ་དང་། རྩུབ་མོའི་ཡི་གེ་དང་། འགྲོ་ལྡིང་བའི་ཡི་གེ་་་
དང་། མོན་ཡུལ་གྱི་ཡི་གེ་དང་། ལྷོ་ཕྱོགས་པའི་ཡི་གེ་དང་། དྲག་པོའི་ཡི་གེ་དང་།
གྲངས་ཀྱི་ཡི་གེ་དང༌། སྤྱི་འུ་ཚུགས་ཀྱི་ཡི་གེ་དང་། རྗེས་སུ་མཐུན་པའི་ཡི་གེ་དང་།
དྷ ་ར་དའི་ཡི་གེ་དང་། ཁྱ་སྱའི་ཡི་གེ་དང་། རྒྱ་ནག་གི་ཡི་གེ་དང་། ཧཱུ་ནའི་ཡི་གེ་
དང་། དབུས་ཀྱི་ཡི་གེ་དང་། རྒྱལ་གྱི་ཡི་གེ་དང་། ལྷའི་ཡི་གེ་དང་། གནོད་སྦྱིན་་
གྱི་ཡི་གེ་དང་། དྲི་ཟའི་ཡི་གེ་དང་། མིའམ་ཅིའི་ཡི་གེ་དང༌། ལྟོ་འཕྱེ་ཆེན་པོའི་ཡི་
གེ་དང་། ལྷ་མ་ཡིན་གྱི་ཡི་གེ་དང་། ནམ་མཁའ་ལྡིང་གི་ཡི་གེ་དང་། རི་དྭགས་་་་
འཁོར་ལོའི་ཡི་གེ་དང་། བྱ་རོག་སྐད་ཀྱི་ཡི་གེ་དང་། ས་ལྷའི་ཡི་གེ་དང་། བར་་་་
སྣང་གི་ལྷའི་ཡི་གེ་དང་། ནུབ་བ་གླང་སྤྱོད་ཀྱི་ཡི་གེ་དང་། ཤར་ལུས་འཕགས་་་་
པོའི་ཡི་གེ་དང་། འདོགས་པའི་ཡི་གེ་དང་། བཞག་པའི་ཡི་གེ་དང་། རབ་ཏུ་་་་
བཞག་པའི་ཡི་གེ་དང་། རྒྱ་མཚོའི་ཡི་གེ་དང་། རྡོ་རྗེའི་ཡི་གེ་དང་། འཕྲིན་ཡིག་
• 364 •



རབ་ཏུ་སྤྲིངས་པའི་ཡི་གེ་དང་། རྣམ་པར་བཞག་པའི་ཡི་གེ་དང་། ཆུང་ངུ་མ་་་
ཡིན་པའི་ཡི་གེ་དང་། དེ་བསྟན་བཅོས་བསྐོར་བའི་ཡི་གེ་དང་། རྩིས་སྐོར་བའི་
ཡི་གེ་དང་། འདོགས་པ་སྐོར་བའི་ཡི་གེ་དང་། རྐང་པས་བྲིས་པའི་ཡི་གེ་དང་།
ཚིག་ཕྱི་མ་གཉིས་སྒྲུབ་པའི་ཡི་གེ་དང་། ཇི་སྲིད་ཚིག་ཕྱི་མ་བཅུ་གྲུབ་པའི་ཡི་གེ་
དང་། བར་མ་སྒྲུབ་པའི་ཡི་གེ་དང་། སྒྲ་ཐམས་ཅད་ཀུན་བསྡུས་པའི་ཡི་གེ་དང་།
རིག་པ་དང་རྗེས་སུ་མཐུན་པའི་ཡི་གེ་དང་། རྣམ་པར་བསྲེས་པའི་ཡི་གེ་དང་།
དྲང་སྲོང་དཀའ་ཐུབ་ཀྱིས་གསུངས་པའི་ཡི་གེ་དང་། གསལ་བའི་ཡི་གེ་དང་། ས་
ཐམས་ཅད་རབ་ཏུ་བརྟན་པའི་ཡི་གེ་དང་། སྨན་ཐམས་ཅད་རྒྱུ་མཐུན་པའི་ཡི་
གེ་དང་། སྙིང་པོ་ཐམས་ཅད་ཀུན་བསྡུས་པའི་ཡི་གེ་སྟེ་ཡིག་སྣ་དྲུག་ཅུ་རྩ་བཞིའོ།།
ཞེས་གསུངས་པ་ལས། ཡི་གེའི་མཆོག་ཏུ་གྱུར་པ་ལཉྩ ་ན་དང་། དེ་དང་་་་
མཐུན་པ་དྷ ་རི་དང་། དེའི་མགོ་གྱེན་གཟེངས་པ་ནཱ་ག་ར་དང་། དེའི་མགོ་ཐུར་
དུ་བཀུག་པ་ཝརྟུ་ལ་དང་། འདྲ་མིན་ཤས་ཆེ་བ་ཀསྨི་ར་དང་། གཞན་ཡང་གོཌ་
གའུ་ར། རྒྱ་མཚོ་མཐའི་ཡི་གེ་སིནྡྷཱ ། སུཀྐི ་ལ་སོགས་པ་འགའ་ཞིག་བོད་ནའང་་་
ཡོད་དོ། །དེ་རྣམས་ཀྱི་མགོ་སྐེ་གཉིས་ལ་སྨྱུ་གུའི་ཁ་དོ་དང་ཁོག་པ་ལ་ཁ་གསུམ་
དུ་བཅད་ནས་ཀཀ་ཆེན་བཅོ་བརྒྱད་ཀྱི་བར་དུ་བྲིས་པས་བྱང་བར་འགྱུར་ཞིང་
ལཉྩ་ན་ཤེས་ན་གཞན་རྣམས་ཞར་ལ་འབྱུང་བར་འགྱུར་རོ། གཉིས་པ་བོད་ཡིག་
གི་མཆོག་ནི་དབུ་ཅན་ཡིན་ལ་དེ་ཡང་ཐུ་མི་སམ་བྷོ ་ཊ་རང་གིས་ཐོག་མར་བྲིས་
པ་སྦལ་ནག་ན་ལ་རྒྱུངས་པ་འདྲ་བ་དང་། དེའི་རྗེས་སུ་ཕྱི་ངར་རིན་ཆེན་འབར་
ཞེས་བྱ་བས་སོ་ཕག་གཤིབས་པ་ལྟ་བུ་དང་། དེའི་རྗེས་སུ་ཆབ་དཀར་བེའུ་ཚེས་
• 365 •



བྱ་ཕོ་འཇོལ་བ་ལྟ་བུ་དང་། དེའི་རྗེས་སུ་གཙང་དགེ་གཉེན་དཀོན་དབང་གིས་
ནས་ནག་བཀྲམ་པ་ལྟ་བུ་དང་། དེའི་རྗེས་སུ་འདྲེ་བོ་ཁྲོམ་ཞེས་པས་མུ་ཏིག་་་་་
བསྟར་ལ་བརྒྱུས་པ་ལྟ་བུ་དང་། དེའི་རྗེས་སུ་ཚེ་སྤོང་བྱང་ཆུབ་ཀྱིས་སྦུར་ནག་་་
བསྒྲད་པ་ལྟ་བུ་དང་། དེའི་རྗེས་སུ་ཐེ་ཡོན་ཏན་བྱ་བས་ཉ་ཆུ་ནས་ཕྱུངས་པ་ལྟ་
བུ་དང༌། དེའི་རྗེས་སུ་དྲ་རྒོད་རྣམ་གཉིས་ཞེས་པས་སེང་གེ་གནམ་དུ་མཆོངས་
བ་ལྟ་བུ་བྲིས་ཏེ་དེ་རྣམས་ལ་སྣ་མ་ཟེར། བསྟན་པ་ཕྱི་དར་གྱི་ཐོག་མར་སྒྲོ་ཉ་ཤ་
རི་ཞེས་པ་དང་མཐོང་བ་རྡོ་རྗེ་དཔོན་སློབ་ཀྱི་རིང་ལ་བར་གསར་ལེབ་གྲུ་བཞི་་
བྱུང་། དེའི་རྗེས་སུ་ཁྱུང་པོ་གཡུ་ཁྲི་འབར་ཞེས་བྱ་བས་དཀྱིལ་འཁོར་གྱི་ཐིག་ལ་
དཔེ་བླངས་ནས་ཆ་ཆེན་ཆ་ཆུང་དུ་བགོས་པ་སོགས་ཐིག་དང་སྨྱུ་གུ་ཤོག་ཆགས་
འབྲི་ལུགས་སོགས་ཀྱི་བསྟན་བཅོས་བྱས་ཏེ་སློབ་མ་བསམ་གྱིས་མི་ཁྱབ་པ་་་་་་
བསྐྱངས། དེའི་ནང་ནས་སྦལ་ལུགས་དང་མལ་ལུགས་ཞེས་བྱ་བ་སོ་སོར་གྱེས་ཏེ་
ད་ལྟ་འཕན་ཡུལ་དང་རོང་དུ་ཡོད་པ་རྣམས་ཡིན་པར་གྲགས། དེ་རྣམས་སྤྱིའི་་
ལུགས་ཀྱི་ཐིག་གདབ་གྲུ་བཞི་སྒྲོམ་བཙལ་ཏེ། གྲུ་ཕྱིན་སྣག་རོ་མེད་པ་དང༌། །མི་
འཁྱོར་ཚིགས་མདུད་མེད་པ་དང་། །དཀར་ཆེ་ཁོང་ཡངས་ཆེ་སྙོམས་དྲང་།
ཐམས་ཅད་གྲུ་བཞི་ཟུར་དོད་ལེགས། །བདེ་ཆེན་ཁོང་ཡངས་དཀྱུས་སུ་དྲང་། །
བདེ་བྲན་ཡན་ལག་མ་ལ་སྐོར། །གཅེས་པ་བརྒྱད་དང་འདོན་པ་བཅུ། །འཕྲུལ་་་
ཡིག་སུམ་ཅུའི་བཤད་པ་ཡིན། །མ་ཆོས་ཉེར་གཅིག་བུ་ཆོས་བཅུ་དྲུག་དང་། །སྤྱི་
ཆོས་གསུམ་དང་བཞི་བཅུ་ཐམ་པ་ཡིན། །གཅེས་པ་བརྒྱད་ནི་འདི་ལྟ་སྟེ། །སྣག་་
ལམ་ཟླུམ་ལ་སྒྲོས་ཆགས་གཅེས། །ཆིག་པུར་སྐྱེས་ལ་དཔུང་ཐུང་གཅེས། །གདགས་
• 366 •



པ་ཅན་ལ་ཟུར་ཐིག་ཅེས། །སྟོད་ཕུགས་ཅན་ལ་ཕོ་བ་གཅེས། །སྨད་ཕུགས་ཅན་་
ལ་ལོང་འདྲེན་གཅེས། །རྐང་པ་རྟ་ཞོན་སྤྱི་དྲང་གཅེས། །ཡར་འཕུལ་མཐར་རྒྱས་
སྒྲོས་ནོན་གཅེས། །མིག་ཅན་དག་ལ་སྐེ་གཙང་གཅེས། །དེ་ནས་འདོན་པ་བཅུ་་་
བཞི་པོ་ནི། ཁམ་མགོ་ལ་འདོན། མཁྲང་དཔུང་པ་ལ། སྒྲོས་སྒོ་ཐེམས་ལ། ཤན་་་་
མར་འཐེན་ལ། སྤྱང་ཁོག་པ་ལ། རྒུམ་ནག་སྣ་ལ། །ཧུར་མིག་འདྲིལ་ལ། གཡེར་་་
ཡར་འཕུལ་ལ། ཡང་ཡ་བཏགས་ལ། གྲུང་ནག་མཆུ་ལ། བཟང་མགོ་དཔུང་ལ།
འཛུམ་དཀར་ནག་སྣ་ལ། མཉེན་སྣོལ་མཚམས་སུ། འཁྱམ་ཡན་ལག་ལ་འདོན་པ་
སྟེ་བཅུ་བཞི། མ་ཆོས་ཉི་ཤུ་རྩ་གཅིག་ནི། མགོ་ལ་རབ་འབྲིང་གསུམ་ཡོད་དེ།
རབ་ནི་ཐག་ཟླུམ་བཅད་པ་འདྲ། ཀ་གཞུ་འདྲ་བ་འབྲིང་དུ་བཤད། ཐ་མ་ཚིག་་་་
མགོ་ཅན་དུ་འདོད། དཔུང་པ་རབ་འབྲིང་གསུམ་ཡོད་དེ། རབ་ནི་ཐུགས་ཀར་་
རྡོ་རྗེ་འཛིན། འབྲིང་ནི་སྐྱེས་པ་མདའ་འཕེན་འདྲ། ཐ་མ་ལག་ཆག་འཕྲེད་ལ་་་་
ཉལ། སྤོ་ལ་རབ་འབྲིང་གསུམ་ཡོད་དེ། རབ་ནི་སྒྲོས་ཆགས་གྲི་ལྟག་འདྲ། འབྲིང་
ནི་སྤུ་ཐག་སྒྲིམས་པ་འདྲ། ཐ་མ་གྲོག་མའི་སྐེད་པ་འདྲ། ཟག་ཆུ་རབ་འབྲིང་་་་་
གསུམ་ཡོད་དེ། རབ་ནི་གསེག་སྦྱོར་ཐུང་ལ་རྣོ། འབྲིང་ནི་དགྱེ་བོ་ཕག་སྣའོ། །ཐ་
མ་སྒུར་པོ་གླང་པོའི་སྣ། །ཡར་འཕུལ་རབ་འབྲིང་གསུམ་ཡོད་དེ། །རབ་ནི་་་་་
ཁབ་བསླང་བ་འདྲ། །འབྲིང་ནི་རྔ་ཡབ་འཕྱར་བ་འདྲ། །ཐ་མ་ལག་མགོ་བཅད་་
པ་འདྲ། མར་འཐེན་རབ་འབྲིང་གསུམ་ཡོད་དེ། །རབ་ནི་སྒྲོ་ཆགས་རྐང་དང་་་་
འདྲ། །འབྲིང་ནི་ཁྱི་གུའི་མཇུག་མ་འདྲ། །ཐ་མ་འབུ་གཞུག་སྦྲང་རྐང་འདྲ། །མིག་
ལ་རབ་འབྲིང་གསུམ་ཡོད་དེ། །རབ་ནི་ཉ་མིག་བཞིན་དུ་ཟླུམ། །འབྲིང་ནི་ནས་་
• 367 •



འབྲས་ཕག་མིག་འདྲ། །ཐ་མ་ཟུར་གསུམ་ཁྲོ་བོའི་མིག །ད་ནི་བུ་ཆོས་བཅུ་དྲུག་་
བཤད། ན་རོའི་ཆོས་གསུམ་འགྲེང་བུའི་གཉིས། །གི་གུའི་གསུམ་དང་བརྒྱད་ཡིན་
ལ། །ཞབས་ཀྱུའི་ཆོས་གསུམ་ར་ཏའི་གཉིས། །ཡ་ཏའི་གསུམ་དང་བརྒྱད་དུ་་་་་
འདོད། །གཟུགས་ཉིད་དཀྱུས་སུ་མ་གོལ་བ། །དཀྱུས་གཉིས་ཚང་ནས་མ་ཡར་བ།།
གཟུགས་དཀྱུས་འདྲེས་ལ་ཤན་ཕྱེད་པ། །སྤྱི་ཆོས་གསུམ་དུ་བཤད་པ་ཡིན། །
ཐིགས་ཤིང་ལོགས་ལ་ཆ་དྲུག་སྟེ། །ཕུབས་དང་དཔུང་པ་ཆ་གཅིག་ལ། །ཟགས་ཆུ་
ཅན་ནི་ཆ་གཉིས་སོ། །ཆ་གསུམ་པ་ནི་ག་རྐང་སྟེ། །འདོགས་འབྲེལ་ཆ་ནི་བཞི་་་
པར་འདོད། །སྟེང་གི་ཡན་ལག་ཆ་གཉིས་ཏེ། །རིང་ལ་ཐུང་བཏགས་སྔ་མ་ཉིད། །
ཐུང་ངུ་ནང་བཏགས་རིང་དང་མཉམ། །རིང་པོ་ནང་བཏགས་བོད་ན་མེད། །
རིང་ཐུང་ཕྱག་ཚད་བསྟན་པ་ཡིན། །ཞེས་དང་། ཤོག་བུ་དཀར་འཇམ་སྤུ་མེད་སྨྱུ་
གུ་འཛིན། །སྣག་ཚ་གར་དངས་སྔོ་སྐྱ་འདྲེན་པ་བདེ། །མཚལ་མདོག་དཀར་ཞིང་
མྱུར་འདྲོངས་དམ་ཚི་རན། །ལྷོ་སྨྱུག་ཕྲ་མཉེན་སྦུ་གུ་ཆུང་བ་ལ། །ཤ་འཇམ་དྲང་
ཟླུམ་རིང་ཐུང་རན་པར་བྱ། །ཝ་ལུང་གཏིང་ཟབ་ཁ་རུབ་གས་པ་རན། །དེ་ཚད་
ཚོན་གང་དེ་ཕྱེད་མཆུ་ཡིན་ནོ། །དྲང་ལ་ལྡེམ་ཆགས་ཁ་ལ་མཐོ་དམན་མེད། །
ཅེས་དང་། སྒྱུར་ཕྱོགས་མཆུ་གཏོད་གས་དང་ཝ་ལུང་འཛོམས། །གསུམ་ལྡན་ལྔ་
འཛོམས་དབྱིབས་ལེགས་སྨྱུ་གུ་བདེ། །མཆུ་ཚད་སོར་གཅིག་ནས་གང་གི་ཚད་་་་
ཡིན། །དྲང་བར་ཐེབས་དང་ཤིན་ཏུ་ཝ་འཇའ་དང་། །མཐེབ་མཛུབ་ཤེད་སྙོམས་
ཕུར་འཇོལ་རན་པ་དང་། །ཆིག་འཐེན་ཤེས་དང་དྲང་མྱུར་འཛོམས་པ་ནི། །ལག་
པ་རྒྱུ་ཡིན་མན་ངག་བློ་ལ་གནས། །ཤིན་ཏུ་བློ་ཆུན་ལུས་བདེ་རྐྱེན་འཛོམས་པས། །
• 368 •



གཟབ་མ་གྲུ་བཞི་ཁྱུང་མགོ་སྣ་ལམ་འདི། །ཐུང་རྫོགས་སྟོད་སྨད་ཕྱེད་ཅིང་་་་་
འཛུམ་པ་དང་། །མཉེན་འཇམ་སྒྲོས་དང་ལྡན་པར་འབྲི་བར་བྱ། །སྨྱུག་གྲི་ཁ་་་་
མཐུག་ལྟག་པ་སྲབ་པ་དང་། །ལྕགས་རིགས་བཟང་ཞིང་མགར་བ་མཁས་པ་ཡིས། །
ཐར་གྱིས་ཐོན་ཞིང་ངར་དང་ལྡན་པ་ལ། །ལྟག་པ་དྲང་ཞིང་བྲང་བ་ཞོལ་བ་དེ། །
ཁ་ཕྱིར་བསྟན་ལ་བསྐོར་ཞིང་བརྡར་བ་གཅེས། །ཅུང་ཟད་བཙུགས་ནས་བརྡར་
ན་མཐུག་རྣོ་འབྱུང་། །རྣོ་བའི་ཚད་ནི་གྱེན་ལ་སྤུ་གཅོད་ནུས། །འདྲེན་འགྱུར་་་་་
འཇོག་གསུམ་འབྲི་ཐབས་མན་ངག་ནི། །གོལ་སར་མ་ཤོར་བླ་མའི་ཞལ་ལས་ཤེས། །
སྤྱིར་ནི་བདེ་དང་མི་བདེ་གང་ཡིན་ཀྱང་། །ནན་ཏན་རྒྱུ་ཡིན་གདམས་པ་དཔོན་
ལ་རག །རྒྱུན་དུ་བརྩམ་ན་རང་གཞན་དོན་གཉིས་འགྲུབ། །ཅེས་པ་དང༌། གཞན་
དག་གིས་ཀྱང་། ཡི་གེ་འབྲི་བའི་མན་ངག་ནི། །འབྲི་བའི་གཞི་ནི་ཤོག་བུ་དེ། །
དཀར་འཇམ་བདལ་གཙང་བྲེ་ཁ་རེ། །སླ་ཚོས་དངོས་པའི་བག་ཆུ་ལ། །དར་བ་་
མར་བཙགས་བཞི་ཆ་བསྲེས། །ཅུང་ཟད་གྲང་ནས་འདོན་པར་བྱ། །ཧ་ཅང་གྲང་
ན་བག་མི་ཆགས། །ཚ་མོར་སྟོན་ན་ཤོག་བུ་ཆད། །ས་རྡུལ་བསལ་ནས་ལེགས་་་་
པར་སྦྱངས། །སྐམ་པོ་བཅུ་བཅུའི་བར་དུ་ནི། །རློན་པ་རེ་རེ་བཞག་པར་བྱ། །སང་
ཉིན་གཏུན་འཇམ་བར་དུ་བརྡུངས། །དེ་ནས་ཇི་ལྟར་འདོད་བཞིན་འདྲ། །སྤུ་་་
གཅོད་གཅེས་པ་དཀར་པོའི་རྡོ། །དཀར་ལ་སོབ་པས་དྲུད་པར་བྱ། །མདོ་་་་
དཀར་ཁམ་འཛིན་ས་རྡོ་དང་། །ནག་པོ་ར་རི་འདོན་ཐབས་སོ། །དེ་རྗེས་ཐིག་གི་
མན་ངག་ནི། །སྐྱེར་ཞུན་ཁུ་བ་དངས་པོ་ཡིས། །དྲང་ཞིང་སྙོམས་པའི་ཐིག་ཤིང་ལ། །
ཐིག་སྨྱུག་སྐྱོན་ལ་ལེགས་པར་གདབ། །ཐིག་ཤིང་ཕྱེད་ཀྱི་མ་རྒྱ་ཆེ། །སྤེལ་ཐིག་་་་་
• 369 •



འབྱུང་བའི་མན་ངག་ཡིན། །བག་ཆུ་ཆེས་ན་བག་ཆུ་བྱུག །ཆུང་ན་མུར་སྤྱིན་་་་་
བཏང་བར་བྱ། །ཞག་གཅིག་གྲིལ་བཞག་ཕྱི་ཉིན་དབུར། །དུང་སྔོ་མཆོང་ལ་རི་མོ་
འབྱུང་། །ཁྱད་འཕགས་སེར་ཁྲའི་གཟི་ཡིན་ནོ། །འབྲི་བའི་ཐབས་ནི་སྣག་ཚ་སྟེ། །
མར་ནག་མེ་ཏོག་བསགས་པའམ། །མེ་ཐང་ཤིང་གི་མེ་ཏོག་ལ། །སྦྱིན་ཆུ་ཡང་་་་་
ཡང་བསྐོལ་བ་ཡིས། །དངས་མ་བླུག་ལ་མེ་སྟེང་དཀྲུག །སྤྱི་ཞུར་ཁུ་བ་དངས་པོ་་
བླུག །སྔོ་ཞིང་འཚེར་བའི་གདམས་ངག་ཡིན། །མ་ནུ་རུ་རྟའི་ཁུ་བ་བཏང་། །
འཇམ་ཞིང་རྨེ་བའི་མན་ངག་ཡིན། །སྐམ་ཐག་ཡང་ཡང་གཅོད་པ་འདི། །མཚལ་
སྣག་མན་ངག་གདམས་པར་གཟུང་། །མཚལ་སྦྱོར་བྱེ་རུའི་འོད་འཕྲོ་ལ། །དང་་་
པོར་མཚལ་གྱི་བཟང་ངན་བརྟག །བར་དུ་མཚལ་གྱི་འདུལ་ཚུལ་བརྟག །ཐ་་་་
མར་སྦྱར་ནས་འབྲི་ཚུལ་ལོ། །དང་པོ་དཀར་ལ་འོད་ཟེར་འཕྲོ། །ཆག་མཚམས་་་
ཤེལ་དཀར་འདྲ་ན་རབ། །བར་པ་དམར་དངས་གསལ་བ་ཙམ། །སྨུག་དངས་་་
མཚལ་གྱི་ཐ་མ་ཡིན། །གཉིས་པ་མཚལ་གྱི་འདུལ་ཚུལ་ནི། །དཀར་ལ་འཇམ་པའི་
གཏུན་ནང་དུ། །ཁྲོམ་ཁྲོམ་བརྡུངས་ལ་མཚལ་ནུབ་པའི། །ཨ་རུ་ར་ཡི་ཆུ་བླུག་ལ། །
ལན་གསུམ་བར་དུ་ཁ་ཆུ་ཕོ། །གཏུན་སྐོར་ཅུང་ཟད་བྱ་བ་གཅེས། །དེ་ནས་ཡུན་
རིང་བར་དུ་སྦྱངས། །སྤྱིན་ཆུ་ཅུང་ཟད་བཏང་ལ་བསྡུ། །གསུམ་པ་སྦྱར་ནས་འབྲི་
ཚུལ་ནི། །གཙང་ལ་འཇམ་པའི་དཀར་ཞབས་སུ། །མཚལ་བླུག་སྤྱིན་ཆུ་སུམ་ཆ་་
དང། །ཀ་པི་སུམ་གཉིས་བླུག་བྱས་ལ། །ཡུན་རིང་བར་དུ་ཉི་མས་བདུག །གཤེར་
གཅོད་རྒྱ་ཚ་ཞོ་ཚ་ཙམ། །ལྷུ་སེལ་ཚ་ལ་ཚོད་ཆ་ཙམ། །སྤོས་དཀར་ཕྱེ་མ་ཐུག་ཐལ་
ཙམ། །དེ་རྣམས་ཕན་ཡོན་འདི་ལྟ་སྟེ། །རྒྱ་ཚ་བཏང་བས་མི་འབྱར་ཞིང་། །ཚ་་་་
• 370 •



ལས་དམར་ཞིང་བདེ་བ་འབྱུང་། །སྦྱིན་དང་ཀ་པིས་འོད་ཟེར་འཕྲོ། །སྤོས་དཀར་
མཐུག་ཅིང་སྐམ་རྩི་བྱེད། །དམ་ལྡན་སེར་ན་ཀ་པི་ཆེས། །མདངས་སྐྱ་སྨུག་ན་ཀ་་
པི་ཆུང་།།འབར་དཀབ་སེར་ན་ཆུ་གཙང་བླུག །སྒང་རལ་སྨྱུ་གུས་འབྲི་བ་གཅེས། །
དཔྱིད་དམ་བཙས་ཆོད་དུས་བརྐོས་པའི། །ལུག་སུག་ག་བདར་ལེགས་བྱས་ལ། །
ལྕགས་མིན་སྣོད་དུ་བཙོ་ཞིང་གཞུར། །རས་བཙགས་གོང་གི་རྫས་རྣམས་བཏབ། །
དལ་འཇམ་དཀྲུག་ཅིང་མེ་ལ་བསྡུ། །ཀ་པི་ཆོད་པའི་མན་ངག་ཡིན། ། དེ་ནས་་་་་
སྨྱུག་གྲིའི་གདམས་པ་བཤད། །ལྕགས་ལ་ངར་གྱི་ཐོན་པ་དེ། མཚོན་རྣོ་འབྱུང་་་་
བའི་གཞི་མ་ཡིན། །རྩེ་མོ་གཟོང་ལྟར་མཉམ་པ་དེ། །རྫིང་ལེགས་འབྱུང་བའི་གཞི་
མ་ཡིན། །རྩིབས་མེད་གྲི་ཆུང་ལྟ་བུ་དེ། །ཤོག་བུ་འདྲ་ན་ལེགས་པ་ཡིན། །འཛེང་་
ངམ་ཅོག་རྒྱབ་བརྡར་ལེགས་ལ། །ཕྱི་ལ་བསྟན་ནས་བསྐོར་ཞིང་བརྡར། །
བཙུགས་ཏེ་བརྡར་བས་མཐུག་རྣོ་འབྱུང་། །ཕྱི་ལ་ཁལ་གཅིག་ནང་དུ་དྲུག །
བརྡར་བ་མན་ངག་གཅེས་པ་ཡིན། །དེ་ནས་སྨྱུ་གུའི་གདམས་པ་ནི། །ཁ་དོག་་་་
སེར་ལ་མ་འཆུས་པའི། །སྦུ་གུ་ཆུང་ཞིང་བཏེགས་ན་ལྕི། །རྩི་འཇམ་སོས་མནན་་་
འདྲེད་པ་ནི། །སྨྱུ་གུའི་རྒྱུ་རུ་ཤེས་པར་བྱ། །རྩེ་སོར་ཕྱེད་གསུམ་འཇལ་བའི་སར། །
སུམ་གཉིས་རྫིང་དང་སུམ་བྱེད་མཆུ། །རྫིང་འདྲ་ཡུར་བ་འདྲ་ན་བཞེད། །གཡས་
གཡོན་ཆེ་ཆུང་རྒྱབ་ནས་བལྟ། །སྒང་ལ་བཅད་པས་དཀྱིལ་སྐྱོང་འབྱུང་། །སྔ་ཟུར་
ཅུང་ཟད་རིང་བར་བྱ། །བ་ཤ་ལག་པ་རྒྱབ་ཏུ་བསྐྱུར། །གཟོ་འདོད་གས་ཆུང་་་་་
མགྱོགས་འདོད་ཆེ། །སྨྱུ་གུའི་མན་ངག་ཡིན་ནོ་ཀྱེ། །ཞེས་སོགས་འབྱུང་ངོ་། །ཡང་
ཡི་གེ་ཤར་མ་རྣམས་ཀྱི་མཆོག་ཏུ་གྱུར་པ་ནི། འབྲུ་མར་གྲགས་པ་འདི་ཡིན་ལ།
• 371.



འདི་ལའང་ཐིག་དང་རིགས་ཀྱི་ཁྱད་པར་ལི་ལུགས་ལྡན་ལུགས་ཟེར་བ་སོགས་་
མང་ཞིག་ཡོད་ཅིང་། དེ་ལས་ཅུང་ཟད་ཟུར་ཆག་པ་འབྲུ་ཚ་ཡིན་ནོ། །གཞན་་་་་
ཡང་ཚེག་ལྟར་གྲུ་བཞི་པ་ཚེག་སྒྲིགས། དེ་ལས་འཇམ་པ་ཟླུམ་བྲིས། དེའི་སུག་པོ་
དང་ཡན་ལག་རིང་དུ་བཏང་བ་བ་ཧོ། དེ་ལས་ཐུང་དུ་བཏང་བ་སུག་ཐུང་། དེ་
ལ་མཉེན་པ་གྲ་རིས། སུག་པ་ནང་འཐེན་རྣམས་བཀུག་པ་སུམ་ཆ་ཆག །དེ་ལས་
མཉེན་པ་སུག་སྒོར། དེ་ལས་བདེ་བ་འཕྲིན་ཡིག་དཀྱུས་མ་དེ་རྣམས་ལའང་ཡུལ་
སོ་སོའི་ལུགས་ཅུང་མི་འདྲ་བ་མང་ཞིག་སྣང་ངོ་། །དེ་ཡང་གསུང་རབ་མང་དུ་
འབྲི་བའི་ཡིག་མཁན་རྣམས་ལ་དབུ་ཅན་འབྲུ་མ། ཚེག་སྒྲིགས། ཟླུམ་རིས་་་་
རྣམས་གཅེས། དགེ་བའི་བཤེས་གཉེན་རྣམས་ལ་སུག་ཐུང་དང་གྲ་རིས་གཅེས།
སྡེ་དཔོན་རྣམས་ལ་བ་ཧོ་དང་སུག་སྒོར་གཅེས། སྐྱེ་བོ་གཞན་རྣམས་ལ་འཕྲིན་
ཡིག་གཅེས། སྤྱིར་ནི་བློ་གྲོས་ལྡན་པ་རྣམས་ཀྱི་ཡི་གེའི་རིགས་མཐའ་དག་པ་་་་
བསླབ་དགོས་ཤིང་། བྱེ་བྲག་ཏུ་བོད་ཡིག་བྱེ་བྲག་ཐམས་ཅད་ལ་འབད་ནས་་་་་
བསླབ་པ་དང་། མིང་གཞི་དང་སྔོན་འཇུག་རྗེས་འཇུག་སོགས་ཀྱི་དོན་ལ་ཅི་ནས་
ཀྱང་བསླབ་དགོས་ཏེ། སུམ་ཅུ་པ་ལས། རྗེས་འཇུག་བཅུ་ཡི་དོན་ཤེས་ན། །འབྲི་་
དང་ཀློག་དང་བཤད་རྣམས་ཀྱི། །མཚམས་སྦྱོར་སྒྲ་ལ་ཐོགས་མེད་ཅིང་། །འགྲེལ་
པར་སྨྲ་བའི་མཆོག་ཏུ་འགྱུར། །ཞེས་དང་། བསླབ་ལ་བརྩོན་པའི་གང་ཟག་གིས། །
དང་པོར་ང་རོ་རྣམས་ལ་སྦྱངས། །སྔོན་འཇུག་མིང་གཞི་རྗེས་འཇུག་གསུམ། །
ཀློག་གི་ཆེད་དུ་བསླབ་པ་ཡིན། །ཞེས་དང་། བསླབ་པའི་རིམ་པ་འདི་ཡིས་ནི། །
གང་ཞིག་འབད་པ་ཆུང་ངུས་ཀྱང་། །ཤེས་རབ་མྱུར་དུ་གྲོལ་བར་འགྱུར། །དེ་་་་
• 372 •



ཕྱིར་དང་པོར་འདི་ཉིད་བསླབ། །དེ་ནས་རྒྱས་པའང་མཉན་བྱས་ནས། །གཞུང་
ཉིད་བླ་མ་རྣམས་ལ་ཉན། །ལེ་ལོ་གཡེང་བ་རྣམ་པར་སྤངས། །ཞེས་དང་། རྟགས་
འཇུག་ཏུ། ཡི་གེའི་ཁོང་ནས་མིང་དབྱུང་སྟེ། །མིང་གི་ཁོང་ནས་ཚིག་དབྱུང་བྱ། །
ཚིག་གིས་དོན་རྣམས་སྟོན་བྱེད་དོ། །མོ་ཡི་ཡི་གེ་མེད་པ་ན། །ཕོ་ཡིག་བརྗོད་པ་་
མེད་པར་འགྱུར། །ཕོ་ཡིག་དེ་དག་རྣམས་ལ་ཡང་། །འཇུག་པར་བཅས་པ་མེད་
པ་ན། །མིང་དང་ཚིག་ཀྱང་གསལ་མི་ནུས། །མིང་ཚིག་གསལ་བ་མེད་ན་ནི། །དོན་
རྣམས་བརྗོད་པར་མི་འགྱུར་རོ། །ཞེས་བཤད་ཅིང་། མདོར་ན་ཡི་གེའི་བྲིས་་་་་
བཀླག་བརྡའ་དག་དང་བཅས་པ་མི་ཤེས་པར་མཁས་པ་འདོད་པ་ནི་རྒྱུ་མེད་ཀྱི་
ལྷ་བཤོས་དགོས་པ་ལྟ་བུ་ངོ་མཚར་བའི་གནས་ཡིན་ནོ། །དེས་ན་ས་བཟང་མ་་་
ཏིས། ལེགས་པ་བས་ཀྱང་མགྱོགས་པ་གཙོ། །མགྱོགས་པ་བས་ཀྱང་སྙོམས་པ་གཙོ།།
སྙོམས་པ་བས་ཀྱང་དག་པ་གཙོ། །དེས་ན་དག་པ་གཙོ་བོ་ཡིན། །ཞེས་པ་ལྟར་་་་
ངེས་པར་བྱ་དགོས་པ་ཉིད་དོ། ། །
བཞི་པ་དེ་དག་ཀུན་གྱི་ཕན་ཡོན་བསྟན་པ་ནི། འཕགས་པ་བྱང་ཆུབ་་་་
སེམས་དཔའི་སྡེ་སྣོད་ལས། དགེ་བ་དང་ནི་སྡིག་པའི་ཆོས། །མ་ཐོས་པར་ནི་ཤེས་
མི་འགྱུར། །ཐོས་པས་ཆོས་ཀུན་རྣམ་པར་ཤེས། །ཐོས་པས་སྡིག་ལ་བརྟེན་མི་བྱེད། །
ཐོས་པས་གནོད་པ་སྤོང་བར་བྱེད། །ཐོས་པས་མྱ་ངན་འདས་པ་ཐོབ། །ཐོས་པ་་
འདོད་པས་ཐོས་པ་འཕེལ། །ཐོས་པས་ཤེས་རབ་འཕེལ་བར་འགྱུར། །ཞེས་དང་།
ཐོས་པས་ཆོས་རྣམས་ཤེས་པར་འགྱུར། །ཐོས་པས་སྡིག་ལས་ལྡོག་པར་འགྱུར། །
ཐོས་པས་དོན་མ་ཡིན་པ་སྤོང་། །ཐོས་པས་རྣམ་པར་གྲོལ་བ་ཐོབ། །ཅེས་པ་དང་།
• 373 •



མིག་ལྡན་མར་མེ་ཡོད་གྱུར་ན། །གཟུགས་རྣམས་མཐོང་བ་ཇི་ལྟ་བར། །དེ་བཞིན་
དགེ་དང་མི་དགེའི་ཆོས། །ཐོས་པས་རྣམ་པར་ཤེས་པར་འགྱུར། །ཞེས་བྱ་བ་ལ་་
སོགས་པ་དང་། ལུང་རྣམ་འབྱེད་ལས། མང་དུ་ཐོས་པ་ལ་ཕན་ཡོན་ལྔ་ཡོད་དེ།
ཕུང་པོ་ལ་མཁས་པ་དང་། ཁམས་ལ་མཁས་པ་དང་། སྐྱེ་མཆེད་ལ་མཁས་པ་་་་
དང་། རྟེན་ཅིང་འབྲེལ་པར་འབྱུང་བ་ལ་མཁས་པ་དང་། དེའི་གདམས་ངག་་་་
དང་རྗེས་སུ་བསྟན་པ་གཞན་ལ་རག་མ་ལས་པ་ཡིན་ནོ། ཞེས་དང་། སྐྱེས་རབས་
ལས། ཐོས་པ་གཏི་མུག་མུན་སེལ་སྒྲོན་མེ་ཡིན། །རྐུན་པོ་ལ་སོགས་མི་འཁྱེར་ནོར་
གྱི་མཆོག །ཀུན་ཏུ་རྨོངས་པའི་དགྲ་འཇོམས་མཚོན་ཆ་ཡིན། །ཐབས་ཚུལ་མན་
ངག་སྟོན་པས་གྲོགས་ཀྱི་མཆོག །དཔལ་དང་གྲགས་དང་གཏེར་གྱི་མཆོག་ཀྱང་
ཡིན། །ཡ་རབས་རྣམས་དང་འཕྲད་ན་སྐྱེས་ཀྱི་མཆོག །ཚོགས་ཀྱི་ནང་ན་མཁས་
པ་དགའ་བར་འགྱུར། །ཕས་ཀྱིས་རྒོལ་བ་ཉི་མའི་འོད་དང་འདྲ། །ཞེས་དང་།
དུལ་ཞིང་རབ་ཏུ་གསལ་བའི་སྤོབས་པ་སྐྱེ། །གྲགས་པ་ཆེན་པོ་འཕྲལ་དུ་འབྱུང་
བར་བྱེད། །སྨྲ་ལྕེ་བདེ་འགྱུར་ཁྱད་པར་ཅན་གྱི་རྒྱུ། །ཐོས་པས་དཔལ་གོམས་དོན་
གསལ་རྟོགས་པར་འགྱུར། །ཐོས་པ་ལྡན་ན་འགལ་བ་མེད་པ་ཡི། །འཁོར་གསུམ་
ལམ་ལ་རབ་ཏུ་གནས་པར་འགྱུར། །ཐོས་པས་རྗེས་འཇུག་སྒྲུབ་པ་སྙིང་པོར་བྱེད། །
སྐྱེ་བའི་རྫོང་ལས་ཚེགས་ཆུང་ཐར་བར་འགྱུར། །ཞེས་བྱ་བ་ལ་སོགས་པ་དང་།།
རྒྱུད་བླ་མར། གང་ཞིག་བྱང་ཆུབ་དོན་དུ་གཉེར་བས་གསེར་ཞིང་ནོར་བུས་སྤྲས་
པ་ནི། །སངས་རྒྱས་ཞིང་རྡུལ་མཉམ་པ་ཉིད་དེ་ཆོས་རྒྱལ་རྣམས་ལ་རྟག་འབུལ་ན།།
གཞན་གང་འདི་ལས་ཚིག་ཙམ་ཐོས་ཤིང་ཐོས་ནས་ཀྱང་ནི་མོས་ན་ནི། །སྦྱིན་པ་
• 374 •



ལས་བྱུང་དགེ་བ་དེ་ལས་བསོད་ནམས་ཆེས་མང་ཐོབ་པར་འགྱུར། །བློ་ལྡན་གང་
ནི་བྱང་ཆུབ་འདོད་པས་བསྐལ་པ་དུ་མར་ཡང་། །ལུས་ངག་ཡིད་ནི་འབད་པ་་་
མེད་པར་ཚུལ་ཁྲིམས་དྲི་མེད་བསྲུང་བྱེད་པ། །གཞན་འདི་ལས་ནི་ཚིག་ཙམ་ཐོས་
ཤིང་ཐོས་ནས་ཀྱང་ནི་མོས་ན་འདི། །ཚུལ་ཁྲིམས་ལས་བྱུང་དགེ་བ་དེ་ལས་་་་་
བསོད་ནམས་ཆོས་མང་ཐོབ་པར་འགྱུར། །གང་ཞིག་འདི་ན་སྲིད་པ་གསུམ་གྱི་་
ཉོན་མོངས་མི་འབྱིལ་བསམ་གཏན་ནི། །ལྷ་དང་ཚངས་གནས་མཐར་སོན་་་་་
རྫོགས་པའི་བྱང་ཆུབ་འཕོ་མེད་ཐབས་སྒོམ་ལ། །གཞན་གང་འདི་ལས་ཚིག་ཙམ་
ཐོས་ཤིང་ཐོས་ནས་ཀྱང་ནི་མོས་ན་ནི། །བསམ་གཏན་ལས་བྱུང་དགེ་བ་དེ་ལས་
བསོད་ནམས་ཆེས་མང་ཐོབ་པར་འགྱུར། །གང་ཕྱིར་སྦྱིན་པས་ལོངས་སྤྱོད་དག་
ནི་སྒྲུབ་བྱེད་ཅིང་། །ཁྲིམས་ཀྱི་ཚུལ་ཁྲིམས་བསྒོམས་པས་ཉོན་མོངས་སྤོང་བྱེད་ལ། །
ཤེས་རབ་ཉོན་མོངས་ཤེས་བྱ་ཀུན་སློང་དེ་ཡི་ཕྱིར། །འདི་མཆོག་ཉིད་དེ་དེ་ཡི་རྒྱུ་
ནི་འདི་ཐོས་ཡིན། །ཞེས་བྱ་བ་ལ་སོགས་པ་དང་། ཟླ་བ་སྒྲོན་མས་ཞུས་པར། ཡང་
དག་ཇི་བཞིན་མཁྱེན་པ་ཡི། །སངས་རྒྱས་དེ་བཞིན་གཤེགས་པ་ཡིས། །མང་དུ་་
ཐོས་པའི་ལེགས་པ་ནི། །བཅུ་པོ་འདི་རྣམས་རབ་ཏུ་བཤད། །བཅུ་པོ་གང་ཞེ་ན།
ཀུན་ནས་ཉོན་མོངས་པ་མི་བྱེད་པ་དང་། གནོད་སེམས་མི་སྐྱེ་བ་དང་། ཐེ་ཚོམ་
རྣམ་པར་འབྱེད་པ་དང་། ལྟ་བ་དྲང་པོར་བྱེད་པ་དང་། ལམ་ལོག་པ་སྤོང་བ་་་
དང་། ལམ་ལ་གནས་པ་དང་། མི་འཆི་བའི་སྒོར་གནས་པ་དང༌། བྱང་ཆུབ་ཏུ་་་
བསྙེན་པ་དང་། སེམས་ཅན་ཀུན་ལ་སྣང་བར་འགྱུར་བ་དང་། ངན་འགྲོ་ཐམས་
ཅད་ཀྱིས་མི་འཇིགས་པ་རྣམས་སོ། །ཞེས་བྱ་བ་ལ་སོགས་ཏེ་རྒྱ་ཆེར་འབྱུང་ངོ༌། །
• 375 •



དེ་ལྟར་ཡང་ཐེག་པའི་གོ་རིམ་བཞིན་དུ་ཕན་ཡོན་ཆེ་ཞིང་མཐར་ངེས་པའི་དོན་
གྱི་གསུང་རབ་རྣམས་ཐོས་ནས་མི་སྐྲག་ན་དེ་བས་ཀྱང་ཕན་ཡོན་ཆེ་སྟེ། བསྐལ་
པ་བཟང་པོའི་མདོར། འཇིག་རྟེན་ཁམས་འདིའི་སེམས་ཅན་གང་སུ་དག །དེ་་་
རྣམས་ཐམས་ཅད་བྱང་ཆུབ་བཟོད་པ་བས། གང་གིས་ཕུང་པོ་མེད་པའི་ཚིག་་་་
ཐོས་ནས། སྐྲག་མེད་དེ་ཡི་བསོད་ནམས་ཁྱད་པར་འཕགས། །ཞེས་དང་། མདོ་་་
སྡུད་པར། གང་ལ་ཤེར་མཆོག་མི་དམིགས་ཤིང་། །བྱང་ཆུབ་བྱང་ཆུབ་སེམས་མི་
དམིགས། དེ་ཐོས་མི་རྨོངས་མི་སྐྲག་པ། །དེ་ནི་བདེ་གཤེགས་ཤེས་རབ་སྤྱོད། ཅེས་
གསུང་པའི་དོན་གྱིས་སོ། །
གཉིས་པ་བསམ་པའི་ཚུལ་བཤད་པ་ལ་གསུམ་སྟེ། བསམ་དགོས་པའི་ཤེས་
བྱེད། གང་ལ་བསམ་པའི་གཞི། ཚུལ་ཇི་ལྟར་བསམ་པའི་ཚུལ་བཤད་པའོ། །དང་
པོ་ནི། མ་བསམས་ན་ཐོས་པ་ཙམ་གྱིས་དོན་ཤེས་པར་མི་འགྱུར་ཞིང་། ལུང་་་་་
རིགས། དྲང་ངེས། དགོངས་ལྡེམ་དགོངས། དགོངས་པ་དགོངས་མིན། ཚིག་དོན་
འགལ་འབྲེལ། བརྒལ་བརྟགས་མཐའ་དཔྱོད་སོགས་གསུང་རབ་ཀྱི་གནད་ཚང་
ལ་ལེགས་པར་བསམ་པ་ལས་ངེས་ཤེས་ཡང་དག་སྐྱེ་བ་ཡིན་ལ། མདོ་སྔགས་ལས་
འབྱུང་བའི་དོན་གང་སྒོམ་ཡང་བསམ་པ་ལ་ལྟོས་དགོས་པ་ཤ་སྟག་ཡིན་ཏེ།
དགྱེས་རྡོར་དཀའ་འགྲེལ་མུ་ཏིག་ཕྲེང་བ་ལས། བློ་གྲོས་མེད་ལ་ཐོས་མེད་མ་ཐོས་
པ་ལའང་བསམ་པ་མེད། གཉིས་བྲལ་རྣོར་མེད་ཅིང་རྣོར་བྲལ་ལའང་དངོས་་་
གྲུབ་མེད། ཅེས་དང་། རིམ་ལྔའི་དཀའ་འགྲེལ་དོན་གསལ་ལས་ཀྱང་། ཐོས་པ་
རྫོགས་པར་བྱེད་པ་ཤེས་རབ་སྟེ། །བསམ་པ་དང་ནི་གཉིས་པོ་ཡོད་གྱུར་ན། །
• 376 •



སྒོམ་པ་ལ་ནི་རབ་ཏུ་སྦྱོར་བར་བྱེད། །དེ་ལས་དངོས་གྲུབ་བླ་ན་མེད་པའོ། །བློ་་་
དང་ལྡན་པས་འདི་ལྟར་བསམས་ནས་ནི། །ཐོག་མར་ཐོས་པའི་དོན་ལ་རབ་་་་
འབད་ནས། །རྟག་ཏུ་བརྩོན་པར་བྱེད་པ་གང་ཡིན་པ། །དེ་ཡི་ལག་ཏུ་དངོས་་་་་
གྲུབ་ལེགས་པར་ཐོབ། །གང་ཞིག་ཚིག་ལ་ཐེ་ཚོམ་ཟ་གྱུར་པ། །དེ་ཡི་དོན་ནི་ཇི་་
ལྟར་རྟོགས་པར་འགྱུར། །ཞེས་པ་དང་། རྒྱན་བདུན་དགྲོལ་བ་ལས། དང་པོ་་་་
ཉན་པའི་ཤེས་རབ་ཀྱིས། །ཚིག་གི་སྒྱུར་ལ་ཐོས་པ་སྐྱེད། །དེ་ནས་བསམ་པའི་་་་
ཤེས་རབ་ཀྱིས། །ཚིག་དང་དོན་དུ་འབྲེལ་བར་བསླབ། །ཅེས་དང་། རིན་ཆེན་་་་་
འཕྲེང་བར། ཤེས་རབ་རྒྱས་བྱེད་པ་ནི་ཐོས་པ་སྟེ། །བསམ་པ་དང་ནི་གཉིས་པོ་་
ཡོད་གྱུར་ན། །དེ་ལས་སྒོམ་པ་ཡང་ནི་རབ་ཏུ་འབྱུང་། །དེ་ལས་དངོས་གྲུབ་བླ་ན་
མེད་པ་ཐོབ། །ཅེས་སོ། །
གཉིས་པ་གང་ལ་བསམ་པར་བྱ་བའི་གཞི་ནི། ཡང་དག་དབུ་མར་བལྟ་བ་
ལྟ་བའི་མཆོག །ཅེས་པའི་དོན། འཕགས་པ་ཀླུ་སྒྲུབ་ཀྱིས། སངས་རྒྱས་རྣམས་་་་་
ཀྱིས་ཆོས་བསྟན་པ། །བདེན་པ་གཉིས་ལ་ཡང་དག་བརྟེན། །འཇིག་རྟེན་ཀུན་་་
རྫོབ་བདེན་པ་དང་། །དམ་པའི་དོན་གྱི་བདེན་པའོ། །གང་དག་བདེན་པ་རྣམ་་
གཉིས་ཀྱི། །རྣམ་དབྱེ་རྣམ་པར་མི་ཤེས་པ། །དེ་དག་སངས་རྒྱས་བསྟན་པ་ཡི། །
ཟབ་མོའི་དེ་ཉིད་རྟོགས་མི་འགྱུར། །ཞེས་བྱས་པའི་འདི་ཉིད་གཏན་ལ་འབེབས་
དགོས་པས། འདི་ལ་གསུམ་སྟེ། བདེན་པ་གཉིས་ཀྱི་མཚན་ཉིད། མཚོན་བྱ་དང་
དེའི་དབྱེ་བ། མཚན་གཞི་ལ་མཚད་ཉིད་ངེས་པར་སྒྲུབ་པའོ། །དང་པོ་ནི། མ་་་་
དཔྱད་པའི་བློ་ངོར་གྲུབ་པ་ལ་གནོད་པ་མེད་པ་ཀུན་རྫོབ་བདེན་པ་དང་།
• 377.



དཔྱད་པའི་བློ་ངོར་མ་གྲུབ་པ་ལ་གནོད་པ་མེད་པ་དོན་དམ་བདེན་པའི་མཚན་
ཉིད་དོ། །གཉིས་པ་མཚོན་བྱ་དང་དེའི་དབྱེ་བ་ལ་བཞི་སྟེ། མཚོན་བྱ་བདེན་་་་་་
གཉིས་ཀྱི་དབྱེ་གཞི། དེའི་དབྱེ་དོན། གྲངས་ངེས་པ། སྒྲ་དོན་ནོ། །དང་པོ་ནི། རིག་
པ་དྲུག་ཅུ་པའི་འགྲེལ་པར། བདེན་པ་གཉིས་སུ་འཇོག་པ་ནི་འཇིག་རྟེན་པའི་་
བློ་ལ་ལྟོས་ནས་འཇོག་གོ། །ཞེས་འབྱུང་བས། དོན་ལ་ཐུན་མོང་བའི་སྤྱི་མེད་ཀྱང་
གཞན་སེལ་གྱི་ངོར་ཐ་སྙད་དུ་བློ་ཙམ་ཞིག་དབྱེ་གཞིའི་མཚན་གཞིར་འཐད་དོ། །
དེའི་དབྱེ་དོན་ལ། བློ་ལ་ལྟོས་པ། གང་ཟག་ལ་ལྟོས་པ། དེ་གཉིས་གཅིག་དང་ཐ་
དད་གང་དུ་བསམ་པ་གསུམ། དང་པོ་བློ་གང་ལ་ལྟོས་ནས་ཀུན་རྫོབ་དང་དོན་
དམ་དུ་ཕྱེ་བ་ཡིན་ཞེ་ན། བདེན་གཉིས་ལས། ཇི་ལྟར་སྣང་བ་འདི་ཁོ་ན། ཀུན་་་་
རྫོབ་གཞན་ནི་ཅིག་ཤོས་ཡིན། ཞེས་གསུང་པས། སྣང་བ་འདི་ཐམས་ཅད་ཡང་་་
དག་ཀུན་རྫོབ་དང་ཡང་དག་མ་ཡིན་པའི་ཀུན་རྫོབ་གཉིས་ལས། དང་པོ་ནི།
ལས་མཐུན་པའི་ཤེས་པ་མ་འཁྲུལ་བ་ལ་སྣང་བ་ལྟར་ཐ་སྙད་དུ་དོན་བྱེད་ནུས་
ཤིང་བརྟག་ན་མ་གྲུབ་པ་དེ་ཡིན། གཉིས་པ་ནི། འཁྲུལ་ཤེས་ལ་སྣང་བ་ཐ་སྙད་་
དུ་དོན་བྱེད་མི་ནུས་པ་སྨིག་རྒྱུ་དང་ཟླ་བ་གཉིས་སྣང་སོགས་སོ། །དེ་ལྟར་ཡང་
བདེན་གཉིས་ལས། སྣང་དུ་འདྲ་ཡང་དོན་བྱེད་དག །ནུས་པའི་ཕྱིར་དང་མི་་་་
ནུས་ཕྱིར། །ཡང་དག་ཡང་དག་མ་ཡིན་པའི། །ཀུན་རྫོབ་ཀྱིས་ནི་དབྱེ་བ་བྱས། །
ཞེས་སོ། །དོན་དམ་པའང་རྟོག་གེ་ལ་གྲགས་པའི་དོན་བྱེད་ནུས་པ་ནི་མ་ཡིན་ལ།
འདིར་དབུ་མ་པ་ལ་གྲགས་པའི་དོན་དམ་སྤྲོས་པ་དང་མ་བྲལ་བ་ཞེས་བྱ་བ་དེ་
ལ་བྱའོ། །གདམས་ངག་ལ་ལྟོས་ནས་དབྱེ་ཞེ་ན། སོ་སོ་སྐྱེ་བོའི་བློ་ཀུན་རྫོབ།
，
，378 •



འཕགས་པ་གསུམ་གྱི་མཉམ་བཞག་དོན་དམ་རྗེས་ཐོབ་ཀུན་རྫོབ་མྱ་ངན་ལས་་
འདས་པ་དོན་དམ་འབའ་ཞིག་ཏུ་འདོད་པ་ཉན་ཐོས་པ་དང༌། ཀུན་བཏགས་་
ཀུན་རྫོབ། མ་དག་པའི་གཞན་དབང་ཀུན་རྫོབ་དང་དག་པའི་གཞན་དབང་་་་
དོན་དམ་ཡོངས་གྲུབ་དོན་དམ་ཞེས་འདོད་པ་སེམས་ཙམ་པ་དང་། སོ་སྐྱེས་མ་
དཔྱད་པའི་བློ་ངོར་སྣང་བ་རྣམ་གྲངས་མ་ཡིན་པའི་ཀུན་རྫོབ། དཔྱད་པའི་ངོར་
བདེན་པ་རྣམ་གྲངས་པའི་ཀུན་རྫོབ། འཕགས་པ་གསུམ་གྱི་མི་རྟོག་པའི་ཡེ་ཤེས་
རྣམ་གྲངས་མ་ཡིན་པའི་དོན་ལ། དག་པ་འཇིག་རྟེན་པའི་ཡེ་ཤེས་རྣམ་གྲངས་ཀྱི་
ཀུན་རྫོབ། ཅེས་རྣམ་གྲངས་དང་རྣམ་གྲངས་མ་ཡིན་པ་གཉིས་གཉིས་སུ་འབྱེད་
པ་དབུ་མ་རང་རྒྱུད་པ་དང་། སོ་སོ་སྐྱེ་བོ་བློ་ཀུན་རྫོབ་འཕགས་པ་གསུམ་གྱི་་་་་
མཉམ་བཞག་དོན་དམ། རྗེས་ཐོབ་ཀུན་རྫོབ། མྱ་ངན་ལས་འདས་པ་དོན་དམ་་
འབའ་ཞིག་གོ། །ཞེས་འདོད་པ་དབུ་མ་ཐལ་འགྱུར་བ་སྟེ། འདོད་པ་སོ་སོར་སྣང་
ཡང་། འདིར་རིམ་ལྔ་ལས། སྣང་བ་དང་ནི་སྟོང་པ་གཉིས། །སོ་སོའི་ཆ་ནི་ཤེས་་་
གྱུར་ནས། །གང་དུ་ཡང་དག་འདྲེས་གྱུར་པ། །ཟུང་དུ་འཇུག་པར་དེ་བཤད་དོ། །
ཞེས་གསུངས་པའི་དོན་གྱིས་གང་ཟག་གང་ལ་ལྟོས་ཀྱང་སྣང་བའི་ཆ་ཀུན་རྫོབ་
དང༌། སྟོང་པའི་ཆ་དོན་དམ་དབྱེར་མི་ཕྱེད་པ་ཟུང་འཇུག་སྟེ་ཚུལ་གསུམ་པོ་་་་
འདི་ནི་དངོས་པོ་ཇི་ལྟར་ཡིན་པ་ཤེས་པར་བྱ་བའི་གནས་སོ། །གསུམ་པོ་དེ་་་་་
གཉིས་གཅིག་དང་ཐ་དད་གང་དུ་བསམ་པ་ནི། བདེན་པ་གཉིས་པོ་འདི་ཟླ་བ་
དང་བསིལ་ཟེར་བྱེད་པ་ལྟར་དོན་གཅིག་མིང་གི་རྣམ་གྲངས་སམ་ཀ་བ་དང་་་་
བུམ་པ་ལྟར་དངོས་པོ་ཐ་དད་དམ། བྱས་པ་དང་མི་རྟག་པ་ལྟར་ངོ་བོ་གཅིག་ལ་
• 379 •



ལྡོག་པ་ཐ་དད་པའམ། དངོས་པོ་དང་དངོས་མེད་ལྟར་གཅིག་པ་བཀག་པ་གང་
ཡིན་སྙམ་ན། འདི་ལ་མཁས་པ་འགའ་ཞིག །དེ་བཞི་ཀ་མ་ཡིན་ཏེ་དངོས་པོ་་་་་
གཅིག་ཡིན་ན་ཀུན་རྫོབ་དམིགས་པ་ཡིན་པ་ལྟར་དོན་དམ་ཡང་དེར་ཐལ་བ་་་་
སོགས་དང་། ངོ་བོ་གཅིག་ཡིན་ན་དོན་དམ་ངོ་བོར་གྲུབ་པར་ཐལ་བ་དང་།
གཅིག་བཀག་པ་ཡིན་ན་དོན་དམ་དངོས་མེད་དུ་ཐལ་བའི་སྐྱོན་ཡོད། ཅེས་བྱས་
ཏེ། མདོ་སྡུད་པར། ཡོད་དང་མེད་པ་འདི་གཉིས་མེད་པའི་ཆོས་ཡིན་ཏེ། ཞེས་་་
དང་། རྣམ་འགྲེལ་ལས། དངོས་མེད་ངོ་བོ་ཡོད་མིན་པས། །དངོས་པོ་མེད་པ་་་
སྤྱད་བྱ་ཉིད། །མ་ཡིན་སྒྲ་ནི་དེ་དག་གིས། །རྣམ་དཔྱོད་བརྗོད་པར་བྱེད་པ་གྲུབ། །
ཅེས་སོགས་ལ་བརྟེན་པ་སྣང་ཡང་འདིར་ཐ་སྙད་ཀྱི་སྐབས་སུ་གཞན་སེལ་གྱི་་་
ངོར་ངོ་བོ་དབྱེར་མེད་ལ་ལྡོག་པ་ཐ་དད་ཅེས་སམ། དེ་ཉིད་དང་གཞན་དུ་་་་
བརྗོད་དུ་མེད་པ་ཞེས་པར་ཁས་བླངས་ཤིང་། དོན་དམ་པར་གཅིག་དང་ཐ་དད་
ཀྱི་སྤྲོས་པ་མི་འཇུག་སྟེ། དགོངས་པ་ངེས་འགྲེལ་ལས། ཀུན་རྫོབ་ཁམས་དང་་་་
དོན་དམ་དེ་བཞིན་ཉིད། །གཅིག་དང་ཐ་དད་བྲལ་བའི་མཚན་ཉིད་དེ། །གཅིག་
དང་ཐ་དད་ཉིད་དུ་གང་རྟོག་པ། །དེ་དག་ཚུལ་མིན་ལྟ་ལ་ཞུགས་པ་ཡིན། །ཞེས་
གསུངས་པའོ། །གསུམ་པ་གྲངས་ངེས་ནི། བདེན་པ་བཞི་དང་བཅུ་དྲུག་སོགས་་
སུ་གསུངས་པ་མ་ཡིན་ནམ། གཉིས་སུ་ཅིའི་སླད་དུ་ངེས་ཞེ་ན། སྤྱིར་གྲངས་ངེས་
ལ་དགོངས་པ་དང་ལོག་རྟོག་སོགས་ལ་ལྟོས་པའི་དབང་གིས་དུ་མ་ཞིག་ཡོད་་་་
མོད་ཀྱང་འདིར་དངོས་འགལ་གྱི་མཐའ་རྣམ་པར་བཅད་པའི་དོན་ཏེ་བློ་འཁྲུལ་
མ་འཁྲུལ་གཉིས་དངོས་སུ་འགལ་ཞིང་དེའི་བར་ན་གཉིས་ཀ་ཡིན་པའི་སྒྲུབ་་་་
• 380 •



ཕྱོགས་དང་། གཉིས་ཀ་མིན་པའི་དགག་ཕྱོགས་ཀྱི་ཕུང་པོ་གསུམ་པ་གཏན་མི་་
སྲིད་པས་ན་བདེན་པ་གཉིས་སུ་ངེས་སོ། །བཞི་པ་སྒྲ་དོན་ནི། སམ་བྲི་ཏས་་་་
ཞེས་པའི་ཁམས་ལས་སྒྲུབས་པའི་དབང་དུ་བྱས་ནས་ཡང་དག་སྒྲིབ་པའི་ཀུན་་་
འགེབས་ཞེས་པའི་དོན། གྲགས་པ་དབང་བཙན་པའི་དེ་བཞིན་དུ་བྱས་ནས་་་
ཀུན་རྫོབ། ཝ་ས་ར་མ་ཨརྦ་ཞེས་པའང་ཁམས་ཀྱི་དབང་དུ་བྱས་ནས་དོན་གྱི་་་
མཆོག་གམ་བརྟགས་ན་སྐྱོན་དང་བྲལ་བ་ཅེས་པའི་དོན་ཡིན་ཡང་དོན་དམ་་་་
ཞེས་གྲགས་ཟིན་པའི་དབང་དུ་བྱས་ནས་བསྒྱུར་བས་ན་སྒྲ་དོན་དང་མཚན་་་་་
ཉིད་མཐུན་པར་བཞེད་དོ། །གསུམ་པ་མཚན་གཞི་ལ་མཚན་ཉིད་ངེས་པར་སྒྲུབ་
པ་ནི། གལ་ཏེ་མཚན་གཞི་བློ་ཡི་ཡུལ་དུ་བྱར་རུང་ལ་ཀུན་རྫོབ་ཀྱི་མཚན་ཉིད་མ་
དཔྱད་པའི་བློ་ངོར་གྲུབ་པ་དེ་རང་རིག་མངོན་སུམ་གྱིས་འགྲུབ་ཀྱང་། མཚན་་
གཞི་བློའི་ཡུལ་དུ་བྱར་མི་རུང་བ་ལ་དོན་དམ་གྱི་མཚན་ཉིད་དཔྱད་ན་བློ་ངོར་་
གྲུབ་པ་ཇི་ལྟར་འགྲུབ་སྟེ། གཞི་བློ་ངོར་མ་གྲུབ་ན་དེ་ལ་སྤྱོད་པ་འགྲུབ་མི་སྲིད་ལ།
མཚན་གཞིར་གྲུབ་ན་བློའི་ཡུལ་ལས་འདས་པ་འགལ་ལོ་ཞེ་ན། མི་འགལ་ཏེ།
རྣམ་འགྲེལ་ལས། དེས་ན་ཤེས་བྱ་ལ་སོགས་ཚིག །ཐ་སྙད་དུ་ནི་འཇོག་རྣམས་ལ།།
རྣམ་པར་གཅོད་པ་འགའ་ཞིག་ཡོད། །ཅེས་གསུངས་པས། གཞན་སེལ་གྱི་ངོར་་་་
བློའི་ཡུལ་དཔྱད་པས་བློའི་ཡུལ་མིན་པ་འགྲུབ་ཅིང་ཡུལ་མིན་པ་དཔྱད་པས་་་་
ཡུལ་འགྲུབ་སྟེ། དཔེར་ན། ཤེས་བྱ་དཔྱད་པས་ཤེས་བྱ་མིན་པ་དང་། ཤེས་བྱ་་་
མིན་པ་དཔྱད་པས་ཤེས་བྱ་འགྲུབ་པ་བཞིན་ནོ། །དེས་ན་དཔྱད་ན་བློ་ངོར་མ་་་
གྲུབ་པས་དོན་དམ་ཤེས་བྱ་མིན་པའི་བློའི་ཡུལ་ལས་འདས་ཏེ་བློས་བརྟགས་ཀྱི་
• 381 •



སྐྱོན་གང་གིས་ཀྱང་མི་གནོད་པའོ། །དེ་ལྟར་ཡང་འཕགས་པ་ཀླུ་སྒྲུབ་ཀྱིས། གལ་
ཏེ་ངས་དམ་བཅས་འགའ་ཡོད། །དེ་ཚེ་ང་ལ་སྐྱོན་འདི་ཡོད། །ང་ལ་དམ་བཅའ་
མེད་པས་ན། །ང་ནི་སྐྱོན་མེད་ཁོ་ན་ཡིན། །ཞེས་གསུངས་པ་ལྟར་རོ། །
གསུམ་པ་དེ་ཉིད་ཚུལ་ཇི་ལྟར་བསམ་པ་ནི། ཆོས་ལ་འཇུག་པའི་སྒོར། དལ་
བ་འབྱོར་པ་ཐོབ་དཀའ་ཞིང་། །དེ་ཡི་གསུང་རབ་འཛིན་པར་དཀའ། །སེམས་་་
ཡོད་རྣམས་ཀྱི་འདི་ཡི་དོན། །ཡིད་ཆེས་པ་ཡི་དད་པས་བསམ། །ཞེས་དང་། སྤྱོད་
འཇུག་ལས། དམྱལ་སོགས་སྡུག་བསྔལ་བསམ་བྱས་ནས། །འདོད་པ་རྣམས་ལ་་་
མཚོན་དང་ནི། །དུག་དང་མེ་དང་གཡང་ས་དང་། །དགྲ་རྣམས་ཀྱིས་ཀྱང་དཔེར་
མི་ཕོད། །དེ་ལྟར་འདོད་ལ་སྐྱོ་བྱས་ཏེ། །དབེན་པ་ལ་ནི་དགའ་བ་བསྐྱེད། །རྩོད་་
དང་ཉོན་མོངས་ཀྱིས་སྟོང་བ། །ཞི་བའི་ནགས་ཀྱི་ནང་དག་ཏུ། །ཞེས་དང་། དེ་་་
བས་བྱིས་པའི་སྤྱོད་ལས་མཆོག །བདག་གིས་མཁས་པའི་རྗེས་སྙེགས་ཏེ། །བག་་་
ཡོད་གཏམ་ནི་དྲན་བྱས་ནས། །གཉིད་དང་རྨུགས་པ་བཟློག་པར་བྱས། །རྒྱལ་་་
སྲས་ཐུགས་རྗེ་ཆེ་རྣམས་ལྟར། །རིགས་པའི་བསྟན་ནི་གཟུགས་བྱ་སྟེ། །ཉིན་་་་་
མཚན་ཆད་པར་མ་འབད་ན། །བདག་གི་སྡུག་བསྔལ་ནམ་ཐར་ཕྱིན། །དེ་བས་་་
སྒྲིབ་པ་གསལ་བའི་ཕྱིར། །ལོག་པའི་ལམ་ལས་སེམས་བསླན་ཏེ། །ཡང་དག་་་་་
དམིགས་ལ་རྟག་པར་ཡང་། །བདག་གིས་མཉམ་པར་བཞག་པར་བྱ། །ཞེས་བྱ་བ་
ལ་སོགས་དྲན་པར་བྱས་ནས་ཐོག་མར་མང་དུ་ཐོས་པ་ཐམས་ཅད་ཀྱི་དོན་པོ་་་
ཡིན་པས་ལས་རྒྱུ་འབྲས་དལ་འབྱོར་རྙེད་དཀའ་རིགས་དྲུག་གི་སྡུག་བསྔལ།
ཐར་པའི་ཕན་ཡོན། སེམས་ཅན་ལ་སྙིང་རྗེ་རྣམས་སོ་སོར་ཕྱེ་ཞིང་ལེགས་པར་་
• 382 •



བསམས་པས་གཙོ་བོར་འཁོར་བ་ལ་ཞེན་པ་ཇེ་ཆུང་དུ་འགྲོ། ཐར་པ་དང་ཐམས་
ཅད་མཁྱེན་པ་ལ་སྤྲོ་བ་བསྐྱེད། འཁོར་བའི་གནས་ཚུལ་དང༌། སེམས་ཅན་ཕ་་་
མར་ཤེས། དེ་ཤེས་པས་སྙིང་རྗེ་ཚད་མེད་པ་སྐྱེ། དེ་སྐྱེས་པས་དལ་འབྱོར་དོན་་་་
ཡོད་ཀྱི་བརྩོན་འགྲུས་མི་ལྷོད་པར་འགྱུར་ཏེ། དེའི་རྗེས་སུ་བདེན་པ་གཉིས་དང་
ཆོས་ཐམས་ཅད་སྐྱེ་འཇིག་ཅན་གྱི་རང་བཞིན་རྟེན་ཅིང་འབྲེལ་བར་འབྱུང་བའི་
ཚུལ་ལ་བསམ་པར་བྱ་དགོས་ཏེ། རིག་པ་དྲུག་ཅུ་པར། སྐྱེ་བ་དང་ནི་འཇིག་པའི་
ལམ། །དགོས་པའི་དོན་དུ་བསྟན་པའོ། །སྐྱེ་བ་ཤེས་པས་འཇིག་པ་ཤེས། །འཇིག་
པ་ཤེས་པས་མི་རྟག་ཤེས། །མི་རྟག་ཉིད་ལས་འཇུག་ཤེས་པས། །དམ་པའི་ཆོས་་
ཀྱང་རྟོགས་པར་འགྱུར། །གང་དག་རྟེན་ཅིང་འབྲེལ་འབྱུང་བས། །སྐྱེ་དང་་་་
འཇིག་པ་རྣམ་པར་ཤེས། །ཤེས་པར་གྱུར་པ་དེ་དག་ནི། །ལྟ་གྱུར་སྲིད་པའི་རྒྱུ་་་
མཚོ་རྒལ། །ཞེས་གསུངས་པ་ལྟར་བསམ་པར་བྱའོ། །ལེགས་པར་བསམས་ཀྱང་་་
ཆོས་ཀྱི་གནད་ཟབ་པས་རྟོགས་དཀའ་བར་གྱུར་ན་ལན་ཅིག་ཙམ་མ་ཡིན་པར་
ཚིག་གཅིག་གི་དོན་དུའང་ཡང་ནས་ཡང་དུ་བསམ་ཞིང་དཔེ་ལ་ལྟ་བ་དང་་་་
མཁས་པ་ལ་དྲི་བ་སོགས་བྱས་ནས་བསམ་པ་མཐར་དབྱུང་བ་མ་གཏོགས་ཡི་་་་
ཆད་པའམ་སྒྱིད་ལུག་པར་མི་བྱ་སྟེ། མདོ་སྡེ་རྒྱན་དུ། གང་གར་སེམས་ཅན་མིར་
གྱུར་པས། ཚད་མེད་སྐད་ཅིག་རེ་རེ་ལས། །རྫོགས་པའི་བྱང་ཆུབ་དེ་ཡི་ཕྱིར། །
ཞུམ་པ་དང་དུ་བླང་མི་བྱ། །ཞེས་དང་། སྤྱོད་འཇུག་ལས། སྦྲང་བུ་བུང་བ་ཤ་སྦྲང་
དང༌། །དེ་བཞིན་སྲིན་བུར་གར་གྱུར་པ། །དེས་ཀྱང་བརྩོན་པའི་སྟོབས་སྐྱེད་ན། །
བྱང་ཆུབ་ཐོབ་དཀའ་བླ་མེད་ཐོབ། །བདག་ལྟ་རིགས་ཀྱི་མིར་སྐྱེས་པ། །ཕན་དང་
• 383 •



གནོད་པ་ངོ་ཤེས་ནས། །བྱང་ཆུབ་སྤྱོད་པ་མ་བཏང་ན། །བདག་གིས་བྱང་ཆུབ་་
ཅིས་མི་ཐོབ། །ཅེས་དང་། བྱང་ཆུབ་སེམས་ཀྱི་རྟ་ཞོན་ནས། །བདེ་ནས་བདེ་བར་
འགྲོ་བ་ལ། །མཁས་པ་སུ་ཞིག་སྐྱིད་ལུག་འགྱུར། །ཞེས་དང་། ཞུམ་བཅས་རྩོལ་བ་
དོར་བ་ལ། །ཕོངས་ལས་ཐར་བ་ཡོད་དམ་ཅི། །ང་རྒྱལ་རྩོལ་བ་བསྐྱེད་པ་ཡིས། །
ཆེན་པོ་ཡིས་ཀྱང་ཐུབ་པར་དཀའ། །ཞེས་དང༌། ལེ་ལོ་ངན་ལ་ཞེན་པ་དང༌། །
སྒྱིད་ལུག་བདག་ཉིད་བརྙས་པ་དང་། །སྙོམ་ལས་བདེ་བའི་རོ་མྱོང་དང་། །
གཉིད་ལ་བརྟེན་པའི་སྲེད་པ་དང་། །འཁོར་བའི་སྡུག་བསྔལ་མི་སྐྱོ་ལས། །ལེ་ལོ་
ཉེ་བར་སྐྱེ་བར་འགྱུར། །ཞེས་གསུངས་པས་སོ། །དེ་ནས་གནས་སྐབས་སུ་ཐ་སྙད་
ཀྱི་ཚིག་དོན་རྣམས་ལའང་ལེགས་པར་བརྟག་བསམ་པ་ཁོ་ནས་ཐེ་ཚོམ་དང་སྒྲོ་
འདོགས་མ་བཅད་ན། ལན་ཅིག་ཐོས་པ་ཙམ་གྱིས་དོན་གོ་བ་ལྟར་སྣང་ཡང་དེ་
ཇི་ལྟ་བ་ཡིན་པའི་ངེས་པ་མེད་པས་ཚིག་དོན་གཅིག་གི་སྟེང་དུ་དེ་དང་རིས་་་་
མཐུན་པའི་ལུང་རིགས་ཐམས་ཅད་སྤུངས་ནས་དཔྱད་པ་ལས་དོན་ཀྱི་ངེས་པའི་
ཤེས་པ་ཡང་དག་པར་སྐྱེ་བར་འགྱུར་བ་ཡིན་ནོ། །དེ་ལྟར་ཐོས་བསམ་གྱིས་ལྟ་་་
བའི་སྤྲོས་པ་བཅད་ནས།
གསུམ་པ་དེའི་དོན་ཇི་ལྟར་སྒོམ་པའི་ཚུལ་བཤད་པ་ལ་གསུམ་སྟེ། སྒོམ་་་་
དགོས་པའི་རྒྱུ་མཚན། ཚུལ་ཇི་ལྟར་སྒོམ་པ། སྤྱོད་པས་མཐར་ཕྱིན་པར་མཛད་་
པའོ། །དང་པོ་ནི། མདོ་སྡེ་རྒྱན་ལས། དེ་ལྟར་རྣལ་འབྱོར་ཅན་གྱི་སྒོམ་པ་གང་་་་
ཡིན་པ་དེ་ཡང་དོན་དམ་པར།
ཕྱག་གི་མ་ཕྱི་མ་དག་ཙམ་འདུག་པས་འདིར་མ་ཕྱི་གཉིས་ཙམ་བཙལ་ནས་
• 384 •



བཤུས། གཡུ་ཐོག་པའི་སློབ་རྒྱུད་ཀྱི་འཕྲོ་ནས་མ་ཚང་། མཇུག་འདི་ཡང་ཐམས་
ཅད་ནས་མ་ཚང་ལགས།
བཅུ་ཕྲག་རིག་གནས་རྒྱ་མཚོ་ཆེན་པོ་ལ། །
དབང་སྒྱུར་ལེགས་བཤད་རིན་ཆེན་པུཎྜ་ཀ །
ལྕང་བཙུན་སོར་མོས་ཟློས་གར་སྒྱུར་ལས་བསྐྲུན། །
དགེ་དེས་རྒྱལ་དབང་མཆོག་གི་རྗེས་འཛིན་ཤོག། །།
གསོ་རིག་ལོ་རྒྱུས་ཀྱི་ཁོག་དབུབ་གཏན་པ་མེད་པའི་མཆོད་སྦྱིན་ཅེས་པ་
འདི་ནི་མ་འོང་པའི་ལོ་རྒྱུས་ཀྱི་དཔྱད་གཞིའི་ཡིག་ཆ་དང་ཉམས་པ་མྱུར་སྐྱོབས་
བྱ་ཕྱིར་དཔེ་བསྐྲུན་ཞུས་པ་ཡིན། ཡིན་ནའང་གོང་ཞུས་ལྟར་ཞུས་དག་མཐར་་་་
ཕྱིན་མ་བྱུང་བ་དང་ཆ་མ་ཚང་བས་གཟིགས་ཞིབ་པ་རྣམས་ཀྱིས་ཐུགས་ཁྲེལ་་་
མེད་པར་རམ་འདེགས་གནང་བར་ཞུ།
ཞུ་དག་པ་གཞོན་ནུ་ཉི་མ་དང་ཀླུ་སྒྲུབ་རྒྱ་མཚོ་ནས།
• 385 •



དཔེ་སྒྲིག་འགན་ཁུར་བ། བཀྲ་ཤིས།
མདུན་ཤོག་འཆར་འགོད་པ། ཀླུ་སྒྲུབ་རྒྱ་མཚོ།
བསམ་གཏན།
བོད་ཀྱི་གསོ་རིག་དཔེ་རྙིང་ཕྱོགས་བསྒྲིགས།
གསོ་རིག་གི་རྣམ་བཞག་ཤེས་བྱ་སྤྱིའི་ཁོག་དབུབས།
ཟུར་མཁར་བློ་གྲོས་རྒྱལ་པོས་མཛད།
སི་ཁྲོན་མི་རིགས་དཔེ་སྐྲུན་ཁང་གིས་བསྐྲུན་ནས་བཀྲམ།
སི་ཁྲོན་ཞིང་ཆེན་ཞིན་ཧྭ་དཔེ་ཚོང་ཁང་གིས་བརྒྱུད་ཚོང་བྱས།
ལྷོ་ནུབ་ལྕགས་བཞུ་ས་གཤིས་པར་འདེབས་བཟོ་གྲྭས་དཔར།
BN7-5409-2487-x/R • 20
དཔེ་རིན་སྒོར།16. 50



图书在版编目(CIP)数据
藏医学史总论/措如·罗追加措主编,成都,四川
民族出版社,2001.5
(藏医珍稀古籍丛书;1)
ISBN7-5409-2487-X
1.藏.. I 措... [,藏医一医学史一藏语
N. R291.4
中国版本图书馆 CIP 数据核字(2001)第027829号
主编:措如·罗追加措
副主编:布次仁
责任编辑:扎西
封面设计:罗追加措 马晓峰
技术设计:张泽
整理者:布地次仁
电脑排版:西藏昌都地区印务有限公司
藏医珍稀古籍丛书之一
藏医学史总论
宿喀·洛追杰波 著
四川民族出版社出版发行(成都盐道街3号)
四川省新华书店经销
西南冶金地质印刷厂印刷
开本 850×1168mm 1/32 印张 12.5 字数 235千
2001年5月第一版 2001年5月第一次印刷
印数1~2000 册
书号ISBN7-5409-2487-XR·20
定价:16.50 元



.
A
**
ISBN 7-5409–2487-X
.
.
911787540192487411>
..
..
.
-
SIA
!
W
